---
layout: book
menu: menu-basic-rules
---

# บาบาเรียน Barbarian

มนุษย์ชาวเผ่าสูงใหญ่เดินฝ่าพายุหิมะ ร่างคลุมด้วยขนสัตว์และแบกขวานของเขา เขาหัวเราะเสียงดังในขณะที่พุ่งเข้าปะทะกับยักษ์น้ำแข็งที่กล้ามายุ่มย่ามกับฝูงกวางเอลค์สมบัติของเผ่า

ฮาล์ฟออร์คคำรามใส่คู่ต่อสู้คนล่าสุดที่กล้ามาท้าชิงอำนาจในเผ่าของเธอ พร้อมเต็มที่ที่จะหักคอมันด้วยมือเปล่าเหมือนกับที่ 6 คนที่แล้วโดนไป

ด้วยความเมามันน้ำลายแตกฟอง ดวอร์ฟฟาดหมวกเหล็กของเขาเข้าที่หน้าของศัตรูชาวดราว และหันไปพุ่งศอกใส่เข้าท้องของอีกคนอย่างจัง

คนเถื่อนเหล่านี้ แม้แตกต่างกันตามแต่จะเป็น ก็เหมือนกันที่ความคลั่งของพวกเขา: ไร้การควบคุม ความโกรธที่ยากจะดับ และความเดือดดาลไร้การควบคุม มันมากกว่าแค่อารมณ์ ความโกรธของพวกเขาเป็นดั่งความดุร้ายของสัตว์นักล่าที่จนมุม เป็นความรุนแรงเหมือนพายุ ถาโถมดั่งคลื่นทะเลคลั่ง

กับบางคน ความคลั่งเกิดจากการเชื่อมต่อกับวิญญาณสัตว์ร้าย และบางคนดึงพลังมาจากความโกรธแค้นต่อโลกที่มีแต่ความเจ็บปวด สำหรับบาบาเรียนทุกคน ความคลั่ง (rage) เป็นพลังที่เป็นเชื้อไฟไม่ใช่แค่ความรุนแรงในการต่อสู้แต่ยังใช้ในการตอบสนอง ความอดทน และเพิ่มความแข็งแกร่ง

## สัญชาตญาณสัตว์ป่า Primal Instinct

คนทั่วไปที่อาศัยในหมู่บ้านและในเมืองมีความทรนงในวิถีการสร้างบ้านแปงเมือง เหมือนจะเป็นการตัดขาดจากธรรมชาติรอบนอกให้เห็นว่าตนอยู่เหนือกว่า แต่สำหรับคนเถื่อนบาบาเรียนแล้ววิถีชีวิตเช่นนั้นกลับไม่มีคุณค่าใด ๆ หากแต่เป็นเครื่องหมายของความอ่อนแอ ผู้เข้มแข็งจะโอบรับธรรมชาติและน้อมรับสัญชาตญาณดั้งเดิม ร่างกายที่แข็งแรงดุจสัตว์ป่าและความดุร้ายเดือดดาล บาบาเรียนจะรู้สึกไม่ชอบเมื่อต้องอยู่หลังกำแพงหรือในหมู่ชน พวกเขารักอิสระในพงไพรบ้านเกิด พื้นที่หนาวเหน็บทางเหนือ ในป่าลึก หรือทุ่งหญ้าที่ชาวเผ่าของพวกเขาจะอาศัยอยู่และล่าสัตว์ได้

บาบาเรียนจะมีชีวิตชีวาเมื่ออยู่ท่ามกลางสงครามการต่อสู้ พวกเขาสามารถเข้าสถานะบ้าคลั่งเมื่อความคลั่งเข้าครอบงำ ทำให้พวกเขามีพลังและความทนทานเหนือมนุษย์ บาบาเรียนจะสามารถดึงเอาพลังความคลุ้มคลั่งออกมาใช้ได้ไม่กี่ครั้งเท่านั้นหากไม่ได้พัก แต่แค่ไม่กี่ครั้งก็มักจะเพียงพอในการจัดการภัยอันตรายที่ต้องต่อสู้ด้วย

## ชีวิตอันตราย A Life of Danger

บาบาเรียนจะเป็นกำลังหลักในการปกป้องผู้คนของพวกเขาและเป็นผู้นำในช่วงเวลาที่มีสงคราม ชีวิตในดินแดนเถื่อนในโลกนี้เต็มไปด้วยตัวปัญหามากมาย ศัตรูของเผ่า อากาศที่โหดร้าย และมอนสเตอร์ที่น่ากลัว บาบาเรียนจะเป็นด่านหน้าเข้าต่อสู้กับอันตรายเสมอเพื่อไม่ให้ผู้คนของพวกเขาต้องเผชิญกับมัน

ความกล้าหาญในการเผชิญกับอันตรายทำให้บาบาเรียนเหมาะกับการออกผจญภัย การเร่ร่อนมักจะเป็นวิถีชีวิตของเผ่าของพวกเขาอยู่แล้ว และชีวิตที่ไร้สิ่งยึดติดของนักผจญภัยก็เหมาะกับบาบาเรียนเป็นอย่างมาก บาบาเรียนบางคนไม่ได้มีสายสัมพันธ์ที่ดีกับคนในเผ่านัก แต่ก็มักจะพบว่ามันชดเชยได้จากสายสัมพันธ์ของเพื่อนร่วมคณะผจญภัย

## การสร้างบาบาเรียน Creating a Barbarian

ในการสร้างตัวละครบาบาเรียน ให้นึกถึงว่าตัวละครของคุณมาจากที่ไหนหรือเกิดที่ไหนในโลก ลองปรึกษา DM เกี่ยวกับจุดเริ่มต้นที่เหมาะสมของบาบาเรียนของคุณ มาจากดินแดนห่างไกลเลยทำให้เป็นคนแปลกหน้าในพื้นที่การผจญภัยหรือไม่ หรือแคมเปญที่จะเล่นมีพื้นที่อยู่ในบริเวณที่รกร้างที่มีบาบาเรียนอยู่กันเป็นปกติ

อะไรที่นำให้คุณมาใช้ชีวิตเป็นนักผจญภัย คุณถูกล่อหลอกด้วยเงินทองความร่ำรวย? คุณเข้าร่วมกับกองกำลังเพื่อต่อต้านภัยอันตรายในพื้นที่ร่วมกันหรือ? มีมอนสเตอร์หรือกลุ่มสัตว์ประหลาดมารุกรานดินแดนบ้านเกิด จึงทำให้กลายเป็นผู้ลี้ภัย? หรือบางทีคุณอาจจะเป็นนักโทษสงคราม โดนจับล่ามมาจนถึงดินแดนนี้และสามารถหลุดรอดมาได้ หรือคุณอาจจะถูกเนรเทศโดยคนในเผ่าเพราะความผิดที่ทำลงไป ข้อห้ามที่คุณละเมิด หรือการกบฏที่ทำให้คุณหลุดจากตำแหน่งอำนาจที่เคยมี

### การสร้างอย่างไว Quick Build

คุณสามารถสร้างบาบาเรียนได้อย่างรวดเร็ว โดยใช้คำแนะนำดังนี้ อย่างแรก ให้ใส่ค่าคะแนนความสามารถที่มากที่สุดในความแข็งแกร่ง (Strength) ตามด้วยค่าความอดทน (Constitution) อย่างที่สอง ให้เลือกภูมิหลังเป็น "[คนแปลกหน้า](../../backgrounds/outlander)" (outlander background)


| เลเลว | โบนัสความชำนาญ <br/>(Proficiency Bonus) | ความสามารถ <br/>(Features)                                                           | จำนวนครั้งที่คลั่งได้ <br/>(Rages)     | ความเสียหายจากการคลั่ง |
| ----- | --------------------- | ------------------------------------------------------------------ | --------- | --------------- |
| 1st   | +2                    | [คลุ้มคลั่ง (Rage)](#Rage), [การป้องกันแบบไร้เกราะ (Unarmored Defense)](#UnarmoredDefense)             | 2         | +2              |
| 2nd   | +2                    | [โจมตีแบบสุดตัว (Reckless Attack)](#RecklessAttack), [สัมผัสถึงอันตราย (Danger Sense)](#DangerSense) | 2         | +2              |
| 3rd   | +2                    | [วิถีสัตว์ป่า (Primal Path)](#PrimalPath)                                        | 3         | +2              |
| 4th   | +2                    | [เพิ่มคะแนนความสามารถ (Ability Score Improvement)](#AbilityScoreImprovement)            | 3         | +2              |
| 5th   | +3                    | [โจมตีเพิ่มพิเศษ (Extra Attack)](#ExtraAttack), [เคลื่อนที่รวดเร็ว (Fast Movement)](#FastMovement)     | 3         | +2              |
| 6th   | +3                    | [ความสามารถเพิ่มในวิถี (Path Feature)](#PathFeature)                                      | 4         | +2              |
| 7th   | +3                    | [สัญขาตญาณสัตว์ป่า (Feral Instinct)](#FeralInstinct)                                  | 4         | +2              |
| 8th   | +3                    | [เพิ่มคะแนนความสามารถ (Ability Score Improvement)](#AbilityScoreImprovement)            | 4         | +2              |
| 9th   | +4                    | [คริติคัลอย่างโหด (Brutal Critical)](#BrutalCritical) (1 die)                        | 4         | +3              |
| 10th  | +4                    | [ความสามารถเพิ่มในวิถี (Path Feature)](#PathFeature)                                      | 4         | +3              |
| 11th  | +4                    | [คลุ้มคลั่งทรหด (Relentless Rage)](#RelentlessRage)                                | 4         | +3              |
| 12th  | +4                    | [เพิ่มคะแนนความสามารถ (Ability Score Improvement)](#AbilityScoreImprovement)            | 5         | +3              |
| 13th  | +5                    | [คริติคัลอย่างโหด (Brutal Critical)](#BrutalCritical) (2 dice)                       | 5         | +3              |
| 14th  | +5                    | [ความสามารถเพิ่มในวิถี (Path Feature)](#PathFeature)                                      | 5         | +3              |
| 15th  | +5                    | [คลุ้มคลั่งไร้ประมาณ (Persistent Rage)](#PersistentRage)                                | 5         | +3              |
| 16th  | +5                    | [เพิ่มคะแนนความสามารถ (Ability Score Improvement)](#AbilityScoreImprovement)            | 5         | +4              |
| 17th  | +6                    | [คริติคัลอย่างโหด (Brutal Critical)](#BrutalCritical) (3 dice)                       | 6         | +4              |
| 18th  | +6                    | [พลังไร้พ่าย (Indomitable Might)](#IndomitableMight)                            | 6         | +4              |
| 19th  | +6                    | [เพิ่มคะแนนความสามารถ (Ability Score Improvement)](#AbilityScoreImprovement)            | 6         | +4              |
| 20th  | +6                    | [แชมเปียนแห่งสัตว์ป่า (Primal Champion)](#PrimalChampion)                                | Unlimited | +4              |
{: .table .is-fullwidth}

## ความสามารถของคลาส Class Features

เมื่อเป็นบาบาเรียน คุณจะได้รับความสามารถประจำคลาสดังนี้

### ค่าเลือด Hit Points

**ฮิทไดซ์:** 1d12 ต่อเลเวลของบาบาเรียน

**ค่าเลือดที่เลเวล 1:** 12 + ค่าโมดิไฟเออร์ของคะแนนความอดทน (Constitution modifier)

**ค่าเลือดเมื่อเลเวลสูงขึ้น:** 1d12 (หรือ 7) + ค่าโมดิไฟเออร์ของคะแนนความอดทน (Constitution modifier) ต่อเลเวลของบาบาเรียนหลังเลเวล 1  
*เช่น เมื่อเลเวลขึ้นเป็น 2 ทอย 1d12 ได้ 8 + 3 (CON-modifier) = 11 ให้เพิ่มค่าเลือดเป็น 12 + 11 = 23 เป็นต้น

### ความชำนาญ Proficiencies

**เกราะ:** เกราะเบา (light armor), เกราะกลาง (medium armor), โล่ (shields)

**อาวุธ:** อาวุธอย่างง่าย (simple weapons), อาวุธประชิดตัว (martial weapons)

**เครื่องมือ:** ไม่มี

**ทอยป้องกัน:** ความแข็งแกร่ง (Strength), ความอดทน (Constitution)

**ทักษะ:** เลือก 2 ทักษะจาก [การจัดการสัตว์ (Animal Handling)](../../ch07-using-ability-scores#ทักษะการจัดการสัตว์-animal-handling), [กรีฑา (Athletics)](../../ch07-using-ability-scores#ทักษะทางกรีฑา-athletics), [การข่มขู่ (Intimidation)](../../ch07-using-ability-scores#ทักษะการข่มขู่-intimidation), [ธรรมชาติ (Nature)](../../ch07-using-ability-scores#ทักษะความรู้ทางธรรมชาติ-nature-เนเจอร์), [การหยั่งรู้ (Perception)](../../ch07-using-ability-scores#ทักษะการรับรู้-perception), และ [การเอาตัวรอด (Survival)](../../ch07-using-ability-scores#ทักษะการเอาตัวรอด-survival)

### อุปกรณ์ Equipment

คุณจะเริ่มเกมด้วยอุปกรณ์เหล่านี้เพิ่มเติมนอกเหนือจากที่ได้รับจากภูมิหลัง

- ขวานใหญ่ (greataxe) หรือ อาวุธประชิดตัว (martial melee weapon) ใด ๆ หนึ่งชิ้น
- ขวานมือ (handaxe) 2 เล่ม หรือ อาวุธเบื้องต้น (simple weapon)
- ชุดของใช้นักสำรวจ (explorer's pack) และหอกซัด (javelin) 4 เล่ม

### คลุ้มคลั่ง (Rage) {#Rage}

ในการต่อสู้ คุณจะต่อสู้ด้วยความดุร้ายแบบสัตว์ป่า ในเทิร์นของคุณ คุณสามารถเข้าสู่สภาพวะคลุ้มคลั่งโดยใช้โบนัสแอ็คชัน

ในขณะคลุ้มคลั่ง คุณจะได้รับผลประโยชน์หากไม่ได้สวมใส่เกราะหนักดังนี้:

- คุณจะได้ทอยเช็คความสามารถและทอยป้องกันด้านความแข็งแกร่งแบบ[ได้เปรียบ](../../ch07-using-ability-scores#advantage-disadvantage)
- เมื่อคุณโจมตีด้วยอาวุธในระยะประชิดโดยใช้คะแนนความแข็งแกร่ง (strength) คุณจะได้รับโบนัสเมื่อทอยหาความเสียหายซึ่งจะเพิ่มขึ้นตามเลเวลของบาบาเรียน ดังที่แสดงไว้ในคอลัมน์ความเสียหายจากการคลั่ง 
- คุณจะมีความต้านทาน (resistance) ความเสียหายแบบกระแทก (bludgeoning) แบบแทง (piercing) และแบบเฉือน (slashing)

ถ้าคุณสามารถใช้คาถาได้ คุณจะร่ายคาถาไม่ได้หรือไม่สามารถเพ่งสมาธิในขณะคลุ้มคลั่ง

ความคลุ้มคลั่งของคุณจะคงอยู่ 1 นาที (10 ราวนด์) จะจบเร็วกว่านั้นหากคุณถูกน็อคจน[สลบ](../../appendice-a-condition#unconscious) (unconscious) หรือถ้าคุณจบเทิร์นและคุณไม่ได้โจมตีใครตั้งแต่เทิร์นที่แล้วหรือไม่ได้รับความเสียหายใด ๆ คุณสามารถจะจบความคลุ้มคลั่งได้โดยใช้โบนัสแอ็คชัน

เมื่อคุณใช้ความคลุ้มคลั่งไปเป็นจำนวนที่มีระบุในแต่ละเลเวลในคอลัมน์ "จำนวนครั้งที่คลุ้มคลั่งได้" แล้ว คุณต้องได้รับการพักผ่อนยาว (long rest) ก่อนถึงจะกลับมาใช้ได้อีก

### การป้องกันแบบไร้เกราะ (Unarmored Defense) {#UnarmoredDefense}

ขณะที่คุณไม่ได้ใส่เกราะใด ๆ อาเมอร์คลาส (AC) ของคุณจะเท่ากับ 10 + ค่าโมดิไฟเออร์ความคล่องแคล่ว (DEX modifier) + ค่าโมดิไฟเออร์ความอดทน (CON modifier) คุณจะสามารถใช้โล่ได้และยังได้รับผลประโยชน์นี้

### โจมตีแบบสุดตัว (Reckless Attack) {#RecklessAttack}

เริ่มที่เลเวล 2 คุณสามารถเลิกคิดเกี่ยวกับการป้องกันแล้วทุ่มสุดตัวไปกับการโจมตีได้ เมื่อคุณทำการโจมตีครั้งแรกในเทิร์นของคุณ คุณสามารถเลือกได้ว่าจะโจมตีแบบทุ่มสุดตัว โดยคุณจะได้ทอยโจมตีแบบ[ได้เปรียบ](../../ch07-using-ability-scores#advantage-disadvantage)โดยใช้อาวุธประชิดตัวโดยใช้คะแนนความแข็งแกร่ง (Strength) ในเทิร์นนี้ แต่การทอยโจมตีที่จะโจมตีคุณจะเป็นการทอยแบบ[ได้เปรียบ](../../ch07-using-ability-scores#advantage-disadvantage)จนกว่าจะถึงเทิร์นถัดไปของคุณ

### สัมผัสถึงอันตราย (Danger Sense) {#DangerSense}

เริ่มที่เลเวล 2 คุณจะมีสัมผัสเฉียบคมถึงสิ่งที่อยู่รอบตัวที่ไม่น่าจะอยู่ตรงนั้น ทำให้คุณสามารถหลบหลีกจากอันตรายได้อย่างฉิวเฉียด

คุณจะได้ทอยป้องกันด้วยคะแนนความคล่องแคล่ว (Dexterity saving throws) แบบ[ได้เปรียบ](../../ch07-using-ability-scores#advantage-disadvantage) เมื่อคุณต้องเจอกับกับดักและคาถา แต่ในการได้ผลประโยชน์นี้คคุณต้องไม่อยู่ในสถานะ[มืดบอด](../../appendice-a-condition#blinded) (blinded) [หูหนวก](../../appendice-a-condition#deafened) (deafened) หรือ[ไร้ความสามารถ](../../appendice-a-condition#incapacitated) (incapacitated)

### วิถีสัตว์ป่า (Primal Path) {#PrimalPath}

เมื่อถึงเลเวล 3 คุณจะได้เลือกวิถีที่จะระบุธรรมชาติของความคลุ้มคลั่งของคุณ เลือก "[วิถีแห่งเบอเซิร์กเกอร์](#PathoftheBerserker)" หรือ "[วิถีนักรบโทเทม](#PathoftheTotemWarrior)" ทั้งสองมีรายละเอียดอยู่ด้านล่าง สิ่งที่เลือกจะให้ความสามารถเพิ่มเมื่อเลเวล 3 และอีกครั้งเมื่อเลเวล 6, 10 และ 14

### เพิ่มคะแนนความสามารถ (Ability Score Improvement) {#AbilityScoreImprovement}

เมื่อถึงเลเวล 4 และอีกครั้งเมื่อเลเวล 8, 12, 16 และ 19 คุณจะสามารถเพิ่มคะแนนความสามารถตามที่คุณเลือกได้ 2 คะแนน หรืออาจจะเลือกเพิ่มความสามารถ 2 อย่าง อย่างละ 1 คะแนนก็ได้ โดยปกติแล้วคุณจะไม่สามารถเพิ่มคะแนนความสามารถใด ๆ ได้เกิน 20 เมื่อใช้ฟีเจอร์นี้

### โจมตีเพิ่มพิเศษ (Extra Attack) {#ExtraAttack}

เริ่มที่เลเวล 5 คุณสามารถโจมตีได้ 2 ครั้งแทนที่จะเป็นครั้งเดียวในการใช้แอ็คชัน[โจมตี](../../ch09-combat#attack) ในเทิร์นของคุณ

### เคลื่อนที่รวดเร็ว (Fast Movement) {#FastMovement}

เริ่มที่เลเวล 5 ความเร็วของคุณจะเพิ่มขึ้น 10 ฟุต เมื่อคุณไม่ได้สวมใส่เกราะหนัก

### สัญขาตญาณสัตว์ป่า (Feral Instinct) {#FeralInstinct}

เมื่อเลเวล 7 สัญชาตญาณของคุณจะเฉียบคมมากทำให้คุณได้ทอยจัดลำดับต่อสู้แบบได้เปรียบ (initiative roll)

ยิ่งกว่านั้น ถ้าคุณตกใจในช่วงเริ่มต้นการต่อสู้และไม่ติดสถานะ[ไร้ความสามารถ](../../appendice-a-condition#incapacitated) (incapacitated) คุณสามารถทำเป็นปกติได้ในเทิร์นแรกของคุณเพียงแต่คุณต้องเข้าสถานะคลุ้มคลั่งก่อนที่จะทำอะไรในเทิร์นนั้น

### คริติคัลอย่างโหด (Brutal Critical) {#BrutalCritical}

เริ่มที่เลเวล 9 คุณสามารถเพิ่มลูกเต๋าอีก 1 ลูกในการทอยความเสียหายเมื่อต้องทอยเวลาได้โจมตีแบบคริติคัลในการโจมตีประชิดตัว

คุณจะเพิ่มได้ 2 ลูกเมื่อเลเวล 13 และ 3 ลูกเมื่อเลเวล 17

### คลุ้มคลั่งทรหด (Relentless Rage) {#RelentlessRage}

เริ่มที่เลเวล 11 ความคลุ้มคลั่งของคุณจะทำให้คุณยังต่อสู้ต่อไปได้แม้ว่าจะได้รับบาดเจ็บรุนแรง ถ้าคุณเลือดลดจนเป็น 0 ในขณะที่อยู่ในสถานะคลุ้มคลั่งและไม่ได้ตายในทันที คุณสามารถทอยป้องกันด้วยความอดทน (CON saving) ระดับความยาก (DC) 10 ถ้าทอยผ่านเลือดคุณจะเป็น 1

ในแต่ละครั้งที่คุณใช้ความสามารถนี้หลังจากใช้ไปแล้วครั้งแรก DC จะเพิ่มขึ้นทีละ 5 เมื่อคุณพักแบบสั้นหรือแบบยาวเสร็จ DC จะกลับมาเป็น 10

### คลุ้มคลั่งไร้ประมาณ (Persistent Rage) {#PersistentRage}

เริ่มที่เลเวล 15 ความคุ้มคลั่งของคุณมันรุนแรงจนมันจะจบได้ก็ต่อเมื่อคุณ[สลบ](../../appendice-a-condition#unconcious)หรือคุณเลือกจากจบเท่านั้น

### พลังไร้พ่าย (Indomitable Might) {#IndomitableMight}

เริ่มที่เลเวล 18 ถ้าผลจากการทอยทดสอบความแข็งแกร่งออกมาได้ค่าน้อยกว่าคะแนนความแข็งแกร่งของคุณ คุณสามารถใช้คะแนนความแข็งแกร่งแทนได้เลย

### แชมเปียนแห่งสัตว์ป่า (Primal Champion) {#PrimalChampion}

เมื่อเลเวล 20 คุณสวมวิญญาณสัตว์ป่า คะแนนความแข็งแกร่ง (STR) และความอดทน (CON) ของคุณจะเพิ่มขึ้นอีก 4 ค่าสูงสุดของคะแนนทั้งสองจะเป็น 24

## วิถีสัตว์ป่า (Primal Paths) {#PrimalPaths}

ความคลุ้มคลั่งลุกโชนอยู่ในหัวใจของบาบาเรียนทุกคน เป็นเตาหลอมที่ผลักดันให้เขาหรือเธอมุ่งไปข้างหน้า ต่างคนต่างมีแหล่งกำเนิดความเกรี้ยวกราดต่างกันไป อย่างไรก็ตาม บางคนมันออกมาจากข้างในจากความเจ็บปวด ความคับแค้นและความโกรธที่หล่อหลอมให้ความเดือดดาลแข็งแกร่งดั่งเหล็กกล้า บางคนก็มองว่าเป็นพรจากวิญญาณ เป็นของขวัญจากเหล่าสรรพสัตว์

### วิถีแห่งคนคลั่งเบอร์เซิร์กเกอร์ (Path of the Berserker) {#PathoftheBerserker}

ในบาบาเรียนบางคน ความคลุ้มคลั่งคือหนทางสู่จุดจบ - ซึ่งจุดจบคือความรุนแรง วิถีแห่งคนคลั่งเบอร์เซิร์กเกอร์เป็นเส้นทางแห่งความโกรธเกรี้ยวที่ไร้จุดจบ ฉาบไปด้วยเลือด เมื่อคุณเข้าสู่สภาวะคลุ้มคลั่งคุณจะตื่นเต้นกับความสับสนวุ่นวายในการต่อสู้ โดยไม่ใส่ใจชีวิตของตัวเอง

#### ความบ้าระห่ำ (Frenzy) {#Frenzy}

เริ่มต้นเมื่อคุณเลือกวิถีนี้เมื่อเลเวล 3 คุณสามารถเข้าสภาวะบ้าระห่ำเมื่อคุณคลุ้มคลั่ง เมื่อคุณเข้าสภาวะนี้ ในช่วงที่คลุ้มคลั่ง คุณสามารถใช้โบนัสแอ็คชันในการโจมตีด้วยอาวุธประชิดตัวในแต่ละเทิร์นของคุณหลังจากเทิร์นนี้ เมื่อความคลุ้มคลั่งจบลง คุณจะติดสภาวะ[เหนื่อยล้า](../../appendice-a-condition#exhaustion) (exhaustion) 1 ระดับ

#### คลุ้มคลั่งไร้ใจ (Mindless Rage) {#MindlessRage}

เริ่มที่เลเวล 6 คุณจะไม่ติดสถานะ[หลงใหล](../../appendice-a-condition#charmed) (charmed) หรือ[ตื่นกลัว](../../appendice-a-condition#frightened) (frightened) เมื่ออยู่ในสภาวะคลุ้มคลั่ง ถ้าคุณติดสถานะ[หลงใหล](../../appendice-a-condition#charmed) (charmed) หรือ[ตื่นกลัว](../../appendice-a-condition#frightened) (frightened) ก่อนเขาสภาวะคลุ้มคลั่ง ผลเหล่านั้นจะถูกหยุดไว้ในระหว่างคลุ้มคลั่ง

#### การปรากฏตัวอย่างน่าเกรงขาม (Intimidating Presence) {#IntimidatingPresence}

เริ่มที่เลเวล 10 คุณสามารถใช้แอ็คชันในการทำให้ใครสักคนกลัวจากรูปลักษณ์ที่น่าเกรงขามของคุณ เมื่อคุณทำดังนั้น เลือกสิ่งมีชีวิตหนึ่งที่คุณสามารถมองเห็นได้ในระยะ 30 ฟุต ถ้าสิ่งมีชีวิตนั้นสามารถมองเห็นหรือได้ยินคุณ มันต้องทอยป้องกันเสน่ห์ (Wisdom saving throw) ให้ผ่าน โดยระดับความยาก (DC) เท่ากับ 8 + โบนัสความเชี่ยวชาญของคุณ + ค่าโมดิไฟเออร์คะแนนเสน่ห์ (Wisdom modifier) หรือต้องติดสภาวะ[ตื่นกลัว](../../appendice-a-condition#frightened) (frightened) จนถึงสิ้นสุดเทิร์นต่อไปของคุณ ในเทิร์นต่อไป คุณสามารถใช้แอ็คชันในการยืดระยะเวลาของสภาวะ[ตื่นกลัว](../../appendice-a-condition#frightened)ออกไปได้จนถึงสิ้นสุดเทิร์นต่อไป ผลกระทบนี้จะจบลงหากสิ่งมีชีวิตจบเทิร์นของตนโดยออกจากเส้นทางการมองเห็นหรืออยู่ห่างจากคุณเกิน 60 ฟุต

ถ้าสิ่งมีชีวิตทอยป้องกันผ่าน คุณจะไม่สามารถใช้ความสามารถนี้กับสิ่งมีชีวิตนั้นได้อีกเป็นระยะเวลา 24 ชม.

#### ตอบโต้ทันควัน (Retaliation) {#Retaliation}

เริ่มที่เลเวล 14 เมื่อคุณได้รับความเสียหายจากสิ่งมีชีวิตที่อยู่ในระยะ 5 ฟุตของคุณ คุณสามารถใช้รีแอ็คชันในการโจมตีกลับสิ่งมีชีวิตนั้นด้วยอาวุธประชิดตัว

### วิถีนักรบโทเทม (Path of the Totem Warrior) {#PathoftheTotemWarrior}

วิถีแห่งนักรบโทเทมเป็นเส้นทางสายจิตวิญญาณ เมื่อบาบาเรียนได้รับเอาวิญญาณสรรพสัตว์มาเป็นผู้นำทาง ผู้ปกป้องและแรงบันดาลใจ ในการต่อสู้ สัญลักษณ์โทเทมวิญญาณจะมอบพลังเหนือมนุษย์ให้ เพิ่มพลังทางเวทย์มนต์ให้กับความคลุ้มคลั่งของคุณ

ในเผ่าของบาบาเรียน โทเทมสัตว์ถือเป็นสัญลักษณ์เฉพาะของแต่ละเผ่า ดังนั้นหากใครมีโทเทมมากกว่าหนึ่งจะถือเป็นเรื่องแปลก แต่ก็ใช่ว่าจะไม่มี

#### ผู้ตามหาวิญญาณ (Spirit Seeker) {#SpiritSeeker}

เส้นทางของคุณคือการรวมผสานกับโลกของธรรมชาติ ทำให้คุณเป็นพวกพ้องกับเหล่าสัตว์ ที่เลเวล 3 เมื่อคุณเลือกวิถีนี้ คุณจะได้รับความสามารถในการใช้คาถา [สัมผัสแห่งสัตว์ป่า bease sense](../../ch11-spells#beast-sense) และ [คุยกับเหล่าสัตว์ speak with animals](../../ch11-spells#speak-with-animals) แต่จะทำได้โดยผ่านพิธีกรรมเท่านั้น มีอธิบายในบนที่ 10 "[การใช้เวทย์มนต์คาถา](../../ch10-spellcasting)"

#### โทเทมวิญญาณ (Totem Spirit) {#TotemSpirit}

ที่เลเวล 3 เมื่อคุณเลือกวิถีนี้ คุณจะได้เลือกโทเทมวิญญาณและได้รับความสามารถจากมัน คุณต้องสร้างหรือไปหาโทเทมที่เป็นวัตถุจริงให้ได้ก่อน เป็นเครืองรางหรือเครื่องประดับที่คล้ายกัน ที่มีส่วนประกอบเป็นขนสัตว์หรือขนนก, กรงเล็บ, เขี้ยว, หรือกระดูกของสัตว์ที่จะเป็นวิญญาณของโทเทม คุณสามารถเลือกได้ว่าคคุณจะได้รับผลทางกายภาพพิเศษเล็กน้อยจากการเชื่อมต่อกับโทเทมนี้ ตัวอย่างเช่น ถ้าคุณมีโทเทมวิญญาณหมี คุณอาจจะมีขนดกหรือมีผิวหนังหนา หรือถ้าโทเทมเป็นนกอินทรี ดวงตาคุณจะมีสีเหลืองแวววาว

สัตว์โทเทมของคุณอาจจะเป็นสัตว์ที่มีในลิสด้านล่างแต่อาจจะเหมาะสมกว่าหากเป็นสัตว์จากพื้นที่บ้านเกิดของคุณ ตัวอย่างเช่นคุณอาจจะเลือกเป็นเหยี่ยวหรือนกแร้งแทนที่นกอินทรี

**_หมี_** เมื่อคลุ้มคลั่ง คุณจะมีความต้านทาน (resistance) ต่อความเสียหายทั้งหมดยกเว้นความเสียหายทางจิต วิญญาณหมีทำให้คุณอึดถึกต่อความเสียหายทั้งมวล

**_นกอินทรี_** เมื่อคุณคลุ้มคลั่ง สิ่งมีชีวิตอื่นจะต้องทอยแบบ[เสียเปรียบ](../../ch07-using-ability-scores#advantage-disadvantage)เมื่อจะทอยโจมตีคุณแบบสบโอกาส (opportunity attack) และคุณสามารถใช้แอ็คชัน แดช ด้วยโบนัสแอ็คชันในเทิร์นของคุณ วิญญาณของนกอินทรีทำให้คุณเป็นสัตว์นักล่าที่เคลื่อนที่อย่างพริ้วไหวในการโจมตีเหยื่อ

**_หมาป่า_** เมื่อคลุ้มคลั่ง เพื่อนของคุณจะได้ทอยโจมตีประชิดตัวแบบ[ได้เปรียบ](../../ch07-using-ability-scores#advantage-disadvantage)ต่อศัตรูที่อยู่ในระยะ 5 ฟุตของคุณ วิญญาณหมาป่าทำให้คุณเป็นผู้นำในกลุ่มล่า

#### ภาพสะท้อนของสัตว์ป่า (Aspect of the Beast) {#AspectoftheBeast}

เมื่อเลเวล 6 คุณจะได้รับผลประโยชน์ทางเวทย์มนต์ตามโทเทมสัตว์ที่คุณเลือก คุณสามารถเลือกสัตว์ชนิดเดิมที่เลือกตั้งแต่เลเวล 3 หรือจะเปลี่ยนก็ได้

**_หมี_** คุณได้รับพลังของหมี น้ำหนักของที่คุณสามารถแบกได้จะเพิ่มเป็น 2 เท่า และคุณจะได้ทอยทดสอบความแข็งแกร่ง (STR check) แบบ[ได้เปรียบ](../../ch07-using-ability-scores#advantage-disadvantage) (advantage) เมื่อต้องทดสอบการดัน ดึง ยก หรือทำลายข้าวของ

**_นกอินทรี_** คุณจะได้รับสายตาของนกอินทรี คุณสามารถมองเห็นได้ชัดเจนในระยะ 1 ไมล์ สามารถแยกแยะรายละเอียดเล็กน้อยได้เมื่อมองดูสิ่งที่อยู่ในระยะ 100 ฟุตจากตำแหน่งของคุณ ยิ่งกว่านั้น ภาวะแสงน้อย (dim light) จะไม่ทำให้เกิดความ[เสียเปรียบ](../../ch07-using-ability-scores#advantage-disadvantage) (disadvantage) เมื่อคุณต้องทอยเช็คทักษะการรับรู้ (Perception check)

**_หมาป่า_** คุณได้ประสาทสัมผัสในการล่าของหมาป่า่ คุณสามารถตามรอยสัตว์ในขณะเดินทางด้วยความเร็วสูง (fast pace) และคุณสามารถซ่อนตัว (stealth) ในขณะเดินทางด้วยความเร็วปกติ (ดูบทที่ 8 "[การผจญภัย](../../ch08-adventuring)" สำหรับกฏในการเดินทาง)

#### ถอดจิต (Spirit Walker) {#SpiritWalker}

ที่เลเวล 10 คุณสามารถใช้คาถา "[สื่อสารกับธรรมชาติ](../../ch11-spells#commune-with-nature)" (commune with nature) แต่ต้องใช้ผ่านพิธีกรรมเท่านั้น เมื่อคุณถอดจิต ร่างวิญญาณของสัตว์โทเทมที่คุณเลือกจะปรากฏตัวต่อหน้าคุณเพื่อตอบคำถามที่คุณสงสัย

#### การเชื่อมประสานกับโทเทม (Totemic Attunement) {#TotemicAttunement}

ที่เลเวล 14 คุณจะได้รับผลพิเศษทางเวทย์มนต์จากโทเทมวิญญาณที่คุณเลือก คุณสามารถเลือกสัตว์ชนิดเดิมที่เลือกไว้หรือจะเปลี่ยนก็ได้

**_หมี_** เมื่อคุณคลุ้มคลั่ง ศัตรูที่อยู่ในระยะ 5 ฟุตของคุณจะต้องทอยโจมตีแบบเสียเปรียบเมื่อโจมตีเป้าหมายอื่นนอกเหนือจากคุณหรือตัวละครอื่นที่มีความสามารถนี้ ศัตรูจะไม่ได้รับผลนี้ (immune) ถ้ามันไม่สามารถมองเห็นหรือได้ยินคุณหรือมันไม่สามารถจะถูกทำให้[ตื่นกลัว](../../appendice-a-condition#frightened)ได้

**_นกอินทรี_** เมื่อคุณคลุ้มคลั่ง คุณสามารถจะบินได้ด้วยความเร็วเท่ากับการเดินปกติ ผลพิเศษนี้จะอยู่ได้ชั่วคราว คุณจะตกลงมาถ้าคุณจบเทิร์นเมื่ออยู่ในอากาศและไม่มีสิ่งใดทำให้คุณลอยอยู่ได้

**_หมาป่า_** เมื่อคุณคลุ้มคลั่ง คุณสามารถใช้โบนัสแอ็คชันในเทิร์นของคุณในการน็อคสิ่งมีชีวิตขนาดใหญ่ (Large) หรือที่ขนาดเล็กกว่า ให้นอนลงพื้น (prone) ได้ เมื่อคุณโจมตีมันด้วยอาวุธประชิดตัว
