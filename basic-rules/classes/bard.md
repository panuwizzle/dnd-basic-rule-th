---
layout: book
menu: menu-basic-rules
---

# บาร์ด (Bard) {#bard}

ฮัมเพลงไปด้วยในขณะที่เธอพรมนิ้วไปบนอนุเสาวรีย์โบราณในซากปรักหักพังที่ถูกลืมเลือนไปนานแสนนาน ฮาล์ฟเอลฟ์ในชุดหนังหยาบพบว่ามีความรู้ผุดขึ้นในจิตใจของเธอ ความรู้ของผู้คนที่สร้างสิ่งนี้และเรื่องราวลึกลับที่ถูกบันทึกไว้ ถูกดึงออกมาด้วยเวทย์มนต์จากบทเพลงของเธอ

นักรบมนุษย์ผู้ห้าวหาญกระแทกดาบเป็นจังหวะกับเกราะเกล็ดหนา สร้างจังหวะสำหรับเพลงปลุกใจก่อนเข้าสงครามและกระตุ้นความกล้าและความเป็นฮีโร่ให้เพื่อนร่วมทัพ เวทย์มนต์ในเพลงของเขาสร้างความมั่นคงและกล้าหาญให้แก่พวกเขา

หัวเราะไปด้วยขณะที่เธอจูนสายคิทเทิน (cittern) โนมสาวถักร้อยเวทย์มนต์ของเธอผ่านเสียงเพลงในงานเลี้ยงของเหล่าชนชั้นสูง เพื่อให้แน่ใจว่าถ้อยคำของสหายของเธอได้รับการส่งถึงผู้รับ

ไม่ว่าจะเป็นผู้คงแก่เรียน นักเล่าเรื่อง หรือคนอันธพาล บาร์ดถักทอเวทย์มนต์ผ่านถ้อยคำและดนตรีเพื่อเป็นแรงบันดาลใจให้เพื่อน ทำให้ศัตรูเสียขวัญ ควบคุมจิตใจ สร้างภาพลวงตา และแม้แต่รักษาเยียวยาบาดแผล

## ดนตรีและเวทย์มนต์ (Music and Magic)

ในโลกของ D&D ถ้อยคำและดนตรีไม่ได้เป็นแค่การสั่นของอากาศ แต่เป็นการเปล่งเสียงที่มีพลังในตัวของมันเอง บาร์ดเป็นเจ้าแห่งดนตรี การพูด และเวทย์มนต์ที่บรรจุอยู่ภายใน บาร์ดกล่าวว่ามัลติเวอร์สเกิดขึ้นจากการเอ่ยให้เกิดขึ้น พระวจนของเหล่าทวยเทพทำให้เกิดรูปร่างและเสียงสะท้อนของถ้อยคำแห่งการสร้างสรรค์แต่ครั้งโบราณกาลนี้ ยังคงก้องอยู่ทั่วจักรวาล ดนตรีของบาร์ดคือความพยายามที่จะฉกฉวยและควบคุมเสียงสะท้อนเหล่านั้น ซึ่งถักทออย่างประณีตจนกลายเป็นคาถาและพลังของพวกเขา

จุดแข็งที่สุดของบาร์ดคือความสามารถรอบด้านอย่างแท้จริง บาร์ดหลายคนชอบที่จะอยู่ข้างสนามในการต่อสู้ โดยใช้เวทมนตร์เพื่อสร้างแรงบันดาลใจให้กับพันธมิตรและขัดขวางศัตรูจากระยะไกล แต่บาร์ดสามารถป้องกันตัวเองในระยะประชิดได้หากจำเป็น โดยใช้เวทมนตร์เพื่อเพิ่มพลังให้ดาบและชุดเกราะ คาถาของพวกเขาโน้มไปทางสะกดใจและภาพลวงตามากกว่าคาถาทำลายล้างที่โจ่งแจ้ง พวกเขามีความรู้ที่หลากหลายในหลายๆ วิชา และมีความสามารถตามธรรมชาติที่ช่วยให้พวกเขาทำอะไรได้ดีเกือบทุกอย่าง บาร์ดกลายเป็นผู้เชี่ยวชาญในพรสวรรค์ที่พวกเขาตั้งใจที่จะพัฒนาให้สมบูรณ์แบบ ตั้งแต่การแสดงดนตรีไปจนถึงความรู้อันลึกลับ

## เรียนรู้จากประสบการณ์ (Learning from Experience)

บาร์ดที่แท้จริงไม่ได้มีทั่วไปในโลกนี้ ไม่ใช่นักร้องทุกคนที่ร้องเพลงในโรงเตี๊ยมหรือตัวตลกหลวงที่โลดเต้นในราชวังจะเป็นบาร์ด การค้นพบเวทย์มนต์ที่ซ่อนอยู่ในบทเพลงต้องอาศัยการเรียนรู้ที่ยากลำบากและพรสวรรค์เฉพาะที่นักขับลำนำหรือนักแสดงเร่ทั่วไปจะมีได้ มันเป็นการยากที่จะแยกระหว่างศิลปินเหล่านี้กับบาร์ดที่แท้จริง ชีวิตของบาร์ดส่วนใหญ่จะใช้ไปกับการเดินทางทั่วดินแดนเพื่อรวบรวมตำนาน เล่าเรื่องต่าง ๆ และใช้ชีวิตเพื่อความสุขของผู้คนเช่นเดียวกับศิลปินอื่น ๆ แต่ความรู้ที่ลึกซึ้ง ทักษะทางดนตรีระดับสูง และการใช้เวทย์มนต์ทำให้บาร์ดแตกต่างจากคนอื่น

ไม่บ่อยนักที่เหล่าบาร์ดจะอยู่ที่ใดที่หนึ่งเป็นเวลานาน เป็นธรรมชาติของพวกเขาที่ต้องการจะเดินทาง เพื่อหาเรื่องราวใหม่ ๆ เรียนรู้ทักษะเพิ่มเติม และค้นพบสิ่งตื่นตาต่าง ๆ ทำให้พวกเขาเป็นนักผจญภัยโดยธรรมชาติ ทุกการผจญภัยคือโอกาสในการเรียนรู้ การฝึกฝนทักษะหลากหลาย ได้เข้าไปในสุสานโบราณ ค้นพบเวทย์มนต์ที่สาปสูญ ไขความลับของสุสานเก่าแก่ ท่องเที่ยวไปในดินแดนแปลกประหลาด หรือการเผชิญหน้ากับสัตว์แปลกตา บาร์ดรักที่จะร่วมไปกับเหล่าฮีโร่เพื่อได้พบเห็นสิ่งเหล่านี้ด้วยตาตัวเอง แท้จริงแล้ว หลังจากเล่าขานเรื่องราววีรกรรมของเหล่าผู้กล้าแล้ว บาร์ดหลายคนก็รับเอาความดีและความกล้านั้นมาไว้ในใจและเจริญรอยตามบทบาทนั้นด้วยตนเอง

## การสร้างบาร์ด (Creating a Bard)

บาร์ดชื่นชอบเรื่องราวต่าง ๆ ไม่ว่าจะเป็นเรื่องจริงหรือไม่ ภูมิหลังและแรงจูงใจของตัวละครยังไม่สำคัญเท่าเรื่องราวที่เขาหรือเธอเล่าเกี่ยวกับมัน ตัวละครของคุณอาจจะมีชีวิตเรียบง่ายและปลอดภัยในวัยเด็ก ไม่ได้มีเรื่องราวตื่นเต้นอะไรให้เล่า คุณอาจจะแต่งเรื่องของตัวคุณเองให้เป็นเด็กกำพร้าที่ถูกเลี้ยงด้วยแม่มดเฒ่าในเขตบึงดำมืด หรือวัยเด็กอาจจะมีเรื่องราวที่มีสีสันมากมาย บาร์ดบางคนได้รับดนตรีที่มีมนต์ขลังด้วยวิธีการพิเศษ รวมถึงแรงบันดาลใจจากเหล่าเฟย์หรือสิ่งมีชีวิตเหนือธรรมชาติอื่นๆ

คุณได้เป็นลูกมือฝึกหัดหรือไม่ ได้รับการศึกษาจากอาจารย์ หรือได้ติดตามบาร์ดที่มีประสบการณ์ไปจนคุณพร้อมที่จะออกเดินทางด้วยตัวเอง? หรือคุณได้เข้าศึกษาในสถาบันที่คุณได้เรียนรู้เรื่องเล่าโบราณและฝึกฝนดนตรีเวทย์มนต์หรือไม่? บางทีคุณอาจจะเป็นเด็กหนีออกจากบ้านหรือเด็กกำพร้า ได้เป็นเพื่อนกับบาร์ดพเนจรซึ่งได้กลายมาเป็นอาจารย์ของคุณ หรือคุณอาจจะเป็นลูกขุนนางที่ถูกตามใจ ได้รับการศึกษาจากอาจารย์ที่มาสอนที่บ้าน หรือคุณอาจจะเจอเข้ากับแม่มดเฒ่าทำให้คุณต้องต่อรองเพื่อให้ได้พรสวรรค์ด้านดนตรีพร้อมอิสระภาพและชีวิต แต่ต้องจ่ายด้วยอะไรล่ะ?

### สร้างอย่างเร็ว (Quick Build)

คุณสามารถสร้างบาร์ดได้อย่างรวดเร็วโดยทำตามคำแนะนำดังนี้ อย่างแรก คะแนนเสน่ห์ (Charisma) ควรเป็นคะแนนความสามารถที่สูงที่สุด ตามมาด้วยความคล่องแคล่ว (Dexterity) อย่างที่สอง เลือกภูมิหลังเป็นผู้ให้ความบันเทิง (entertainer background) อย่างที่สาม เลือกใช้แคนทริป [ระบำแสง (dancing lights)](../../ch11-spells/#dancing-light) และ [วาจาเชือดเฉือน (vicious mockery)](../../ch11-spells/#vicious-mockery) ร่วมกับคาถาเลเวล 1 อย่าง [คาถามหาเสน่ห์ (charm person)](../../ch11-spells/#charm-person), [ค้นหารอยเวทย์ (detect magic)](../../ch11-spells/#detect-magic), [วาจาสมานแผล (healing word)](../../ch11-spells/#healing-word) และ [คลื่นเสียงฟ้าคะนอง (thunderwave)](../../ch11-spells/#thunderwave)

| เลเวล | โบนัสความชำนาญ <br/>(Proficiency Bonus) | ความสามารถ <br/>(Features) | แคนทริปที่รู้จัก | คาถาที่รู้จัก | | | |สล็อตคาถา | ต่อ |เลเวลของคาถา | | | |
| | | | | | 1st | 2nd | 3rd | 4th | 5th | 6th | 7th | 8th | 9th |
| ----- | --------------------- | ------------------------------------------------------------------------------------------------------------- | -------------------- | ------------------ | ------------------------------- | --- | --- | --- | --- | --- | --- | --- | --- |
| 1st | +2 | [การใช้คาถา (Spellcasting)](#spellcasting), <br />[กวีบันดาลใจ (Bardic Inspiration)](#bardic-inspiration) (d6) | 2 | 4 | 2 | — | — | — | — | — | — | — | — |
| 2nd | +2 | [สามารถรอบตัว (Jack of All Trades)](#jack-of-all-trades), <br />[ลำนำหย่อนใจ (Song of Rest)](#song-of-rest) (d6) | 2 | 5 | 3 | — | — | — | — | — | — | — | — |
| 3rd | +2 | [สำนักกวี (Bard College)](#bard-college), <br />[ผู้เชี่ยวชาญ (Expertise)](#expertise) | 2 | 6 | 4 | 2 | — | — | — | — | — | — | — |
| 4th | +2 | [เพิ่มคะแนนความสามารถ (Ability Score Improvement)](#ability-score-improvement) | 3 | 7 | 4 | 3 | — | — | — | — | — | — | — |
| 5th | +3 | [กวีบันดาลใจ (Bardic Inspiration)](#bardic-inspiration) (d8), <br />[อ่างน้ำมนต์แห่งแรงบันดาลใจ (Font of Inspiration)](#font-of-inspiration) | 3 | 8 | 4 | 3 | 2 | — | — | — | — | — | — |
| 6th | +3 | [ต้านการควบคุมจิตใจ (Countercharm)](#countercharm) | 3 | 9 | 4 | 3 | 3 | — | — | — | — | — | — |
| 7th | +3 | — | 3 | 10 | 4 | 3 | 3 | 1 | — | — | — | — | — |
| 8th | +3 | [เพิ่มคะแนนความสามารถ (Ability Score Improvement)](#ability-score-improvement) | 3 | 11 | 4 | 3 | 3 | 2 | — | — | — | — | — |
| 9th | +4 | [ลำนำหย่อนใจ (Song of Rest)](#song-of-rest) (d8) | 3 | 12 | 4 | 3 | 3 | 3 | 1 | — | — | — | — |
| 10th | +4 | [กวีบันดาลใจ (Bardic Inspiration)](#bardic-inspiration) (d10), <br />[ผู้เชี่ยวชาญ (Expertise)](#expertise), <br />[ความลับแห่งเวทย์มนต์ (Magical Secrets)](#magical-secrets) | 4 | 14 | 4 | 3 | 3 | 3 | 2 | — | — | — | — |
| 11th | +4 | — | 4 | 15 | 4 | 3 | 3 | 3 | 2 | 1 | — | — | — |
| 12th | +4 | [เพิ่มคะแนนความสามารถ (Ability Score Improvement)](#ability-score-improvement) | 4 | 15 | 4 | 3 | 3 | 3 | 2 | 1 | — | — | — |
| 13th | +5 | [ลำนำหย่อนใจ (Song of Rest)](#song-of-rest) (d10) | 4 | 16 | 4 | 3 | 3 | 3 | 2 | 1 | 1 | — | — |
| 14th | +5 | [ความลับแห่งเวทย์มนต์ Magical Secrets](#magical-secrets), <br />[วิทยาลัยบาร์ด (Bard College Feature)](#bard-college-feature) | 4 | 18 | 4 | 3 | 3 | 3 | 2 | 1 | 1 | — | — |
| 15th | +5 | [กวีบันดาลใจ (Bardic Inspiration)](#bardic-inspiration) (d12) | 4 | 19 | 4 | 3 | 3 | 3 | 2 | 1 | 1 | 1 | — |
| 16th | +5 | [เพิ่มคะแนนความสามารถ (Ability Score Improvement)](#ability-score-improvement) | 4 | 19 | 4 | 3 | 3 | 3 | 2 | 1 | 1 | 1 | — |
| 17th | +6 | [ลำนำหย่อนใจ (Song of Rest)](#song-of-rest) (d12) | 4 | 20 | 4 | 3 | 3 | 3 | 2 | 1 | 1 | 1 | 1 |
| 18th | +6 | [ความลับแห่งเวทย์มนต์ (Magical Secrets)](#magical-secrets) | 4 | 22 | 4 | 3 | 3 | 3 | 3 | 1 | 1 | 1 | 1 |
| 19th | +6 | [เพิ่มคะแนนความสามารถ (Ability Score Improvement)](#ability-score-improvement) | 4 | 22 | 4 | 3 | 3 | 3 | 3 | 2 | 1 | 1 | 1 |
| 20th | +6 | [แรงบันดาลใจขั้นสูง (Superior Inspiration)](#superior-inspiration) | 4 | 22 | 4 | 3 | 3 | 3 | 3 | 2 | 2 | 1 | 1 |
{:.table}

## ความสามารถของคลาส (Class Features)

เมื่อเป็นบาร์ด คุณจะได้รับคุณสมบัติประจำคลาสดังนี้

### ค่าเลือด (Hit Points)

**ฮิทไดซ์:** 1d8 ต่อเลเวลบาร์ด

**ค่าเลือดที่เลเวล 1:** 8 + ค่าโมดิไฟเออร์ความอดทน (Constitution) ของคุณ

**ค่าเลือดเมื่อเลเวลสูงขึ้น:** 1d8 (หรือ 5) + ค่าโมดิไฟเออร์ความอดทน (Constitution) ของคุณต่อเลเวลบาร์ดหลังเลเวล 1

### ความชำนาญ (Proficiencies)

**เกราะ:** เกราะเบา (Light armor)

**อาวุธ:** อาวุธพื้นฐาน (Simple weapons), ครอสโบวมือ (hand crossbows), ดาบยาว (longswords), กระบี่ (rapiers), ดาบสั้น (shortswords)

**เครื่องมือ:** เครื่องดนตรี 3 ชนิดตามที่คุณเลือก

**ทอยป้องกัน:** ความคล่องแคล่ว (Dexterity), เสน่ห์ (Charisma)

**ทักษะ:** เลือกทักษะใด ๆ 3 ทักษะ

### อุปกรณ์ (Equipment)

คุณจะเริ่มเกมด้วยอุปกรณ์เหล่านี้เพิ่มเติมนอกเหนือจากที่ได้รับจากภูมิหลัง:

- (a) กระบี่ (rapier) 1 เล่ม, (b) ดาบยาว (longsword) 1 เล่ม, หรือ (c) อาวุธพื้นฐาน 1 ชิ้น
- (a) ชุดอุปกรณ์การฑูต (diplomat’s pack) 1 ชุด หรือ (b) ชุดอุปกรณ์ผู้ให้ความบันเทิง (entertainer’s pack) 1 ชุด
- (a) ลูต (lute) 1 ตัว หรือ (b) เครื่องดนตรีอื่น ๆ 1 ชิ้น
- เกราะหนัง (Leather armor) และ กริช (dagger) 1 เล่ม

## การใช้คาถา (Spellcasting) {#spellcasting}

คุณได้เรียนรู้ถึงการแยกแยะและเปลี่ยนโครงสร้างความเป็นจริงได้อย่างกลมกลืนกับความปรารถนาและดนตรีของคุณ คาถาของคุณเป็นส่วนหนึ่งของละครอันกว้างใหญ่ เวทมนตร์ที่คุณสามารถปรับแต่งให้เข้ากับสถานการณ์ต่าง ๆ ดู [บทที่ 10](../../ch10-spellcasting) สำหรับกฏทั่วไปของการใช้คาถา และ [บทที่ 11](../../ch11-spells) สำหรับรายการคาถาของบาร์ด

### แคนทริป (Cantrips) คาถาที่ใช้ได้โดยไม่ต้องเสียสล็อตคาถา (spell slot)

คุณจะรู้จักคาถาแบบแคนทริป 2 คาถา เลือกได้จากรายการคาถาของบาร์ด คุณจะเรียนรู้คาถาเพิ่มเติมได้เมื่อเลเวลสูงขึ้น ดังที่แสดงในคอลัมภ์ "แคนทริปที่รู้จัก" จากตารางด้านบน

### สล็อตคาถา (Spell Slots)

ตารางบาร์ดด้านบนแสดงถึงจำนวนสล็อตคาถาที่คุณสามารถใช้ร่ายคาถาของบาร์ดที่เลเวล 1 และที่สูงขึ้น ในการใช้คาถาเหล่านี้ คุณต้องใช้สล็อตของคาถาในเลเวลของมันหรือที่สูงกว่า คุณจะฟื้นฟูสล็อตคาถาคืนมามาได้เมื่อจบการพักผ่อนแบบยาว (long rest)

ตัวอย่างเช่น ถ้าคุณรู้คาถาเลเวล 1 คือคาถารักษาบาดแผล (cure wounds) และมีสล็อตคาถาเลเวล 1 และเลเวล 2 เหลือใช้ได้ คุณสามารถร่าย[คาถารักษาบาดแผล (cure wounds)](../../ch11-spells/#cure-wounds) โดยใช้สล็อตใดสล็อตหนึ่งก็ได้

### คาถาที่รู้จักตั้งแต่เลเวล 1 และที่สูงกว่า

คุณจะรู้คาถาเลเวล 1 จำนวน 4 คาถาเลือกได้อิสระจากรายการคาถาบาร์ด

คอลัมภ์คาถาที่รู้จักจากตารางด้านบนจะบอกว่าเมื่อไรคุณถึงจะเรียนรู้คาถาได้มากขึ้น คาถาเหล่านี้ต้องการสล็อตคาถาในเลเวลเดียวกันอย่างที่แสดงในตาราง ตัวอย่างเช่น เมื่อคุณถึงเลเวล 3 ในคลาสนี้ คุณสามารถเรียนรู้คาถาใหม่จากคาถาเลเวล 1 และเลเวล 2 ได้

นอกจากนั้น เมื่อคุณเลื่อนเลเวลในคลาสนี้ คุณจะสามารถเลือกหนึ่งในคาถาบาร์ดที่คุณรู้และแทนที่ด้วยคาถาใหม่ ซึ่งต้องเป็นเลเวลเดียวกับสล็อตคาถาที่คุณมี

### คะแนนความสามารถที่ใช้ในการร่ายคาถา (Spellcasting Ability)

เสน่ห์ (Charisma) เป็นความสามารถที่ใช้ในการร่ายคาถาบาร์ด เวทย์มนต์ของคุณมาจากหัวใจและวิญญาณที่คุณใส่ลงไปในการแสดงดนตรีหรือการขับร้องของคุณ คุณจะใช้เสน่ห์ของคุณเมื่อไรก็ตามที่คาถาต้องใช้ค่าความสามารถในการร่าย นอกจากนี้ คุณจะใช้ค่าโมดิไฟเออร์ของเสน่ห์ (Charisma modifier) เมื่อต้องกำหนดค่าความยากในการทอยป้องกัน (saving throw DC) สำหรับคาถาบาร์ดที่คุณใช้และเมื่อใช้คาถาที่ต้องทอยโจมตี

**ค่าความยากในการทอยป้องกันคาถา (Spell save DC)** = 8 + โบนัสความเชี่ยวชาญ + ค่าโมดิไฟเออร์เสน่ห์ (Charisma)

**ค่าโมดิไฟเออร์การโจมตีด้วยคาถา (Spell attack modifier)** = โบนัสความเชี่ยวชาญ + ค่าโมดิไฟเออร์เสน่ห์ (Charisma)

### การประกอบพิธีกรรม (Ritual Casting)

คุณสามารถร่ายคาถาบาร์ดที่คุณรู้แบบพิธีกรรมถ้าคาถานั้นมีแท็กพิธีกรรม (ritual) กำกับไว้

### สิ่งรวมสมาธิในการร่ายคาถา (Spellcasting Focus)

คุณสามารถใช้เครื่องดนตรี (ดูบทที่ 5 "[อุปกรณ์](../../ch05-equipment)") เป็นสิ่งรวมสมาธิในการร่ายคาถาของบาร์ดได้

### กวีบันดาลใจ (Bardic Inspiration) {#bardic-inspiration}

คุณสามารถให้กำลังใจผู้อื่นด้วยถ้อยคำหรือดนตรี ในการทำเช่นนั้น คุณจะใช้โบนัสแอ็คชันในเทิร์นของคุณเลือกสิ่งมีชีวิตที่ไม่ใช้ตัวคุณเองในระยะ 60 ฟุตรอบตัวคุณที่สามารถได้ยินคุณได้ สิ่งมีชีวิตนั้นจะได้ เต๋ากวีบันดาลใจ คือ d6 1 ลูก

ภายในระยะเวลา 10 นาที สิ่งมีชีวิตจะสามารถทอยลูกเต๋านั้นหนึ่งครั้ง และนำค่าที่ได้ไปรวมกับการทอยทดสอบความสามารถ, การทอยโจมตี หรือการทอยป้องกันได้ สิ่งมีชีวิตนั้นสามารถรอจนทอย d20 เสร็จแล้วค่อยตัดสินใจทอยเต๋ากวีบันดาลใจก็ได้ แต่ต้องตัดสินใจก่อนที่ DM จะตัดสินว่าการทอยนั้นสำเร็จหรือล้มเหลว เมื่อทอยเต๋ากวีบันดาลใจไปแล้วจะหายไปเลย และสามารถใช้ลูกเต๋าได้เพียง 1 ลูกต่อครั้ง

คุณสามารถใช้คุณสมบัตินี้เป็นจำนวนเท่ากับค่าโมดิไฟเออร์เสน่ห์ (charisma modifier) อย่างน้อยที่สุด 1 ครั้ง คุณจะกลับมาใช้ได้อีกหลังคุณพักยาวเรียบร้อยแล้ว (long rest)

ลูกเต๋ากวีบันดาลใจของคุณจะเปลี่ยนไปเมื่อคุณเลื่อนเลเวลถึงจุดหนึ่งในคลาสนี้ ลูกเต๋าจะเปลี่ยนเป็น d8 ที่เลเวล 5, เป็น d10 ที่เลเวล 10 และเป็น d12 ที่เลเวล 15

### สามารถรอบตัว (Jack of All Trades) {#jack-of-all-trades}

เริ่มที่เลเวล 2 คุณสามารถใช้ครึ่งหนึ่งของค่าความเชี่ยวชาญ ปัดเศษลง เพิ่มลงไปในการทอยทดสอบความสามารถ (ability check) ในทักษะที่ไม่ได้ใช้ค่าโบนัสความเชี่ยวชาญ

### ลำนำหย่อนใจ (Song of Rest) {#song-of-rest}

เริ่มที่เลเวล 2 คุณสามารถใช้ดนตรีที่นุ่มนวลหรือการขับร้องในการช่วยรักษาพันธมิตรที่บาดเจ็บในช่วงการพักสั้น (short rest) ถ้าคุณหรือสิ่งมีชีวิตที่เป็นมิตรใด ๆ ที่ได้ยินการแสดงของคุณ ใช้ฮิตไดซ์ในการฟื้นฟูค่าเลือดในช่วงท้ายของการพักสั้น สิ่งมีชีวิตเหล่านั้นจะได้รับค่าเลือดเพิ่มพิเศษอีก 1d6

ค่าเลือดเพิ่มพิเศษที่ได้รับจะเพิ่มขึ้น เมื่อคุณเลื่อนเลเวลในคลาสนี้ เป็น 1d8 เมื่อคุณเลเวล 9, เป็น 1d10 เมื่อคุณเลเวล 13 และเป็น 1d12 เมื่อคุณเลเวล 17

## วิทยาลัยบาร์ด (Bard College)

เมื่อเลเวล 3 คุณจะลงลึกในเทคนิคขั้นสูงของวิทยาลัยบาร์ดที่คุณเลือก: วิทยาลัยแห่งตำนานหรือวิทยาลัยแห่งความกล้าหาญ ทั้งสองมีรายละเอียดอยู่ในส่วนท้ายของคำอธิบายคลาส สิ่งที่คุณเลือกจะให้คุณลักษณะ (features) เมื่อเลเวล 3 และได้รับอีกเมื่อเลเวล 6 และ 14

## ผู้เชี่ยวชาญ (Expertise)

เมื่อเลเวล 3 ให้เลือกทักษะที่คุณเชี่ยวชาญ 2 ทักษะ ค่าโบนัสความเชี่ยวชาญจะเป็น 2 เท่าเมื่อคุณต้องทอยทดสอบความสามารถด้วยทั้งษะทั้งสองอย่างนั้น

ที่เลเวล 10 คุณสามารถเลือกเพิ่มได้อีก 2 ทักษะเพื่อให้ได้ผลพิเศษนี้

## เพิ่มคะแนนความสามารถ (Ability Score Improvement)

เมื่อคุณถึงเลเวล 4 และอีกครั้งเมื่อเลเวล 8, 12, 16 และ 19 คุณสามารถเพิ่มคะแนนความสามารถหนึ่งอย่างตามที่คุณเลือกได้ 2 คะแนน หรือเพิ่ม 1 คะแนนให้กับสองทักษะก็ได้ โดยปกติแล้วคุณจะไม่สามารถเพิ่มคะแนนความสามารถได้มากกว่า 20 หากใช้คุณลักษณะนี้

## อ่างน้ำมนต์แห่งแรงบันดาลใจ (Font of Inspiration)

เริ่มเมื่อคุณเลเวล 5 คุณจะฟื้นฟูการใช้งานกวีบันดาลใจ (bardic inspiration) ได้ทั้งหมด เมื่อคุณจบการพักระยะสั้นหรือพักระยะยาว

## ต้านการควบคุมจิตใจ (Countercharm)

เมื่อเลเวล 6 คุณจะได้รับความสามารถในการใช้โน๊ตดนตรีหรือถ้อยคำที่มีอำนาจในการต่อต้านการควบคุมจิตใจ โดยการใช้แอ็คชัน คุณสามารถเริ่มแสดงดนตรีหรือขับร้องที่จะคงสภาวะอยู่จนจบเทิร์นต่อไปของคุณ ในช่วงเวลานั้นคุณและเพื่อนในรัศมี 30 ฟุตรอบตัวคุณจะได้ทอยป้องกัน[สถานะหวาดกลัว (frightened)](../../appendice-a-condition/#frightened) หรือ [สถานะหลงใหล (charmed)](../../appendice-a-condition/#charmed) แบบได้เปรียบ (advantage) สิ่งมีชีวิตจะต้องได้ยินคุณเพื่อที่จะได้ผลพิเศษนี้ การแสดงจะจบลงหากคุณถูกทำให้[ไร้ความสามารถ (incapacitated)](../../appendice-a-condition/#incpacitated) หรือถูกทำให้เงียบ (silenced) หรือถ้าคุณจบการแสดงด้วยตัวเอง (ไม่เสียแอ็คชัน)

## ความลับแห่งเวทย์มนต์ (Magical Secrets)

เมื่อถึงเลเวล 10 คุณได้ปล้นเอาความรู้ทางเวทย์มนต์จากสาขาวิชาที่หลากหลาย เลือกคาถา 2 คาถาจากคลาสใด ๆ ก็ได้รวมถึงบาร์ด คาถาที่คุณเลือกต้องมีเลเวลที่คุณสามารถร่ายได้ เช่นที่แสดงในตารางของบาร์ดหรือแคนทริป

คาถาที่คุณเลือกจะถูกนับเป็นคาถาของบาร์ดและจะถูกเพิ่มลงไปในคอลัมภ์คาถาที่รู้จักในตารางของบาร์ด

คุณจะเรียนรู้คาถาเพิ่มได้อีก 2 คาถาจากคลาสใด ๆ เมื่อเลเวล 14 และอีกครั้งเมื่อเลเวล 18

## แรงบันดาลใจขั้นสูง (Superior Inspiration)

ที่เลเวล 20 เมื่อคุณทอยจัดลำดับการต่อสู้ (initiative) และคุณใช้กวีบันดาลใจ (bardic inspiration) หมดไปแล้ว คุณจะได้รับเพิ่ม 1 ครั้ง

## วิทยาลัยบาร์ด (Bard Colleges)

วิถีของบาร์ดนั้นเน้นการเข้าสังคม เหล่าบาร์ดจะค้นหากันและกันเพื่อแลกเปลี่ยนบทเพลงและเรื่องราว คุยโวโอ้อวดกันถึงความสำเร็จและแบ่งปันความรู้ บาร์ดสร้างองค์กรแบบไม่เป็นทางการ ซึ่งเรียกว่าวิทยาลัย (colleges) เป็นตัวกลางในการรวบรวมและรักษาประเพณีของพวกเขา

### วิทยาลัยแห่งการสร้างสรรค์ (College of Creation)

### วิทยาลัยแห่งโวหาร (College of Eloquence)

### วิทยาลัยแห่งเสน่ห์ (College of Glamour)

### วิทยาลัยแห่งตำนาน (College of Lore)

บาร์ดแห่งวิทยาลัยแห่งตำนานจะรู้ถึงสิ่งแปลกเล็ก ๆ ในสิ่งต่าง ๆ เป็นผู้รวบรวมเกร็ดดความรู้จากแหล่งที่มาหลากหลาย ตั้งแต่หนังสือวิชาการไปจนถึงตำนานของชาวบ้าน ไม่ว่าจะร้องเพลงพื้นบ้านในโรงเตี๊ยมหรือบทเพลงวิจิตรที่แสดงในท้องพระโรง บาร์ดเหล่านี้ใช้พรสวรรค์ในการสะกดผู้ชมเหมือนมีมนต์ขลัง เมื่อเสียงปรบมือจางลง เหล่าผู้ชมอาจจะพบว่าพวกเขากำลังตั้งคำถามกับทุกสิ่งที่คิดว่าเป็นเรื่องจริง จากความศรัทธาในนักบวชของวิหารประจำเมืองจนถึงความภัคดีต่อกษัตริย์ของพวกเขา

ความภักดีของบาร์ดเหล่านี้มีอยู่ในการไขว่คว้าความสวยงามและความจริง หาใช้ความจงรักภักดีในกษัตริย์หรือศรัทธาในคำสอนของสาวกของเหล่าเทพ ชนชั้นสูงที่มีบาร์ดเหล่านี้เป็นสมาชิกหรือที่ปรึกษารู้ว่าบาร์ดจะบอกแต่ความจริงแทนที่จะเป็นเรื่องการเมือง

สมาชิกของวิทยาลัยจะรวมตัวกันในหอสมุดและบางครั้งในวิทยาลัยจริง ๆ ที่มีห้องเรียนและหอพัก ในการมาแบ่งปันตำนานให้กับผู้อื่น พวกเขายังพบปะกันในงานเทศกาลหรือวันสำคัญของรัฐ ที่ที่พวกเขาจะเปิดเผยความฉ้อโกง ทำลายคำโกหก และเล่นตลกกับอำนาจของพวกที่ตั้งตนเป็นใหญ่

#### โบนัสความเชี่ยวชาญ (Bonus Proficiencies)

เมื่อคุณเข้าร่วมกับวิทยาลัยแห่งตำนานเมื่อเลเวล 3 คุณจะได้ความเชี่ยวชาญในทักษะ 3 อย่างตามที่คุณเลือก

#### การขัดคอให้เสียจังหวะ (Cutting Words)

ความสามารถที่ได้เพิ่มเติมเมื่อเลเวล 3 คุณจะเรียนรู้การใช้ไหวพริบในการเบี่ยงเบนความสนใจ ทำให้สับสน และนอกจากนั้นยังดูดเอาความมั่นใจและความสามารถของศัตรู เมื่อสิ่งมีชีวิตที่คุณสามารถเห็นได้ในระยะ 60 ฟุตทำการทอยโจมตี ทอยทดสอบความสามารถ หรือทอยหาค่าความเสียหาย คุณสามารถใช้รีแอ็คชันเพื่อใช้กวีบันดาลใจ (bardic inspiration) ทอย 1 ครั้งและใช้ค่านั้นลบค่าที่สิ่งมีชีวิตนั้นทอยได้ คุณสามารถเลือกที่จะใช้คุณลักษณะนี้หลังจากสิ่งมีชีวิตทำการทอยเต๋า แต่ต้องก่อนที่ DM จะตัดสินว่าการทอยนั้นสำเร็จหรือล้มเหลว หรือก่อนที่สิ่งมีชีวิตจะทำให้เกิดความเสียหาย สิ่งมีชีวิตจะไม่ได้รับผลหากมันไม่ได้ยินคุณหรือมีความต่อต้าน (immuned) ต่อ[การถูกควบคุมจิตใจ (charmed)](../../appendice-a-condition/#charmed)

#### ความลับของเวทย์มนต์เพิ่มเติม (Additional Magical Secrets)

เมื่อเลเวล 6 คุณจะเรียนรู้คาถาจากคลาสอื่นได้เพิ่มอีก 2 คาถา คาถาที่คุณเลือกต้องมีเลเวลเดียวกับที่คุณสามารถใช้ได้ดังที่แสดงในตารางบาร์ดหรือเป็นแคนทริป คาถาจะถูกนับเป็นคาถาของบาร์ดสำหรับคุณ แต่จะไม่นับรวมกับจำนวนคาถาของบาร์ดที่คุณรู้

#### ผู้มีทักษะหาใครเทียบ (Peerless Skill)

เริ่มที่เลเวล 14 เมื่อคุณทอยทดสอบความสามารถ คุณสามารถใช้เต๋ากวีบันดาลใจ (bardic inspiration) 1 ลูก ทอยหาค่าและบวกค่าที่ได้ไปในค่าที่ทอยทดสอบความสามารถ คุณสามารถเลือกทำได้หลังจากที่ทอยทดสอบความสามารถแล้ว แต่ต้องก่อนที่ DM จะประกาศว่าการทอยสำเร็จหรือล้มเหลว

### วิทยาลัยแห่งดาบ (College of Swords)

### วิทยาลัยแห่งเกียรติยศ (College of Valor)

บาร์ดแห่งวิทยาลัยแห่งเกียรติยศเป็นเหล่า *สกัลด์ผู้กล้าหาญที่เรื่องราวของพวกเขาเก็บรักษาความทรงจำของเหล่าฮีโร่ผู้ยิ่งใหญ่จากครั้งโบราณ และเป็นสิ่งบันดาลใจให้กับผู้กล้ารุ่นหลัง บาร์ดเหล่านี้รวมตัวกันในโรงเหล้ามี๊ดหรือรอบ ๆ งานรอบกองไฟใหญ่เพื่อร้องเพลงถึงวีรกรรมของเหล่าผู้ทรงพลัง ทั้งในอดีตและปัจจุบัน พวกเขาท่องไปในโลกกว้างเพื่อเป็นพยานในเหตุการณ์สำคัญด้วยตัวเองและเพื่อให้ความทรงจำเหล่านั้นไม่สูญหายไปจากโลกนี้ ด้วยเพลงของพวกเขา พวกเขาสร้างแรงบันดาลใจให้กับผู้อื่นเพื่อให้พวกเขาขึ้นสู่จุดที่สูงสุดได้เท่ากับผู้กล้าในยุคโบราณ

*สกัลด์คือนักเล่าตำนานของชาวไวกิ้ง

#### โบนัสความเชี่ยวชาญ (Bonus Proficiencies)

เมื่อคุณเข้าร่วมกับวิทยาลัยให้เกียรติยศเมื่อเลเวล 3 คุณจะได้รับความเชี่ยวชาญในการใช้เกราะกลาง (medium armor), โล่ (shields), และอาวุธประชิดตัว (matial weapons)

#### แรงบันดาลใจในการต่อสู้ (Combat Inspiration)

เมื่อเลเวล 3 เช่นกัน คุณจะได้เรียนรู้การเสริมแรงบันดาลใจผู้อื่นในการต่อสู้ สิ่งมีชีวิตที่ได้รับเต๋ากวีบันดาลใจ (bardic inspiration) หนึ่งลูกจากคุณ สามารถทอยลูกเต๋าและเพิ่มค่าที่ทอยได้ไปในค่าความเสียหายจากอาวุธที่เพิ่งทอยได้ หรือในการใช้งานอีกแบบ คือเมื่อมีการทอยโจมตีเข้าใส่สิ่งมีชีวิตนั้น มันสามารถใช้รีแอ็คชันเพื่อทอยเต๋ากวีบันดาลใจและนำเค่าที่ได้ไปเพิ่มค่า AC เพื่อป้องกันจากการโจมตีนั้น โดยต้องทำหลังจากเห็นว่ามีการทอยเกิดขึ้นไม่ว่าจะรู้ผลลัพท์ว่าโจมตีโดนหรือไม่

#### การโจมตีพิเศษ (Extra Attack)

เริ่มที่เลเวล 6 คุณสามารถโจมตีได้ 2 ครั้ง แทนที่จะเป็นครั้งเดียว เมื่อคุณใช้แอ็คชันโจมตีในเทิร์นของคุณ

#### เวทย์มนต์สงคราม (Battle Magic)

ที่เลเวล 14 คุณจะสำเร็จศิลปะของการผสานรวมการใช้เวทย์มนต์กับการใช้อาวุธให้สอดคล้องกันไปได้ เมื่อคุณใช้แอ็คชันในการร่างคาถาบาร์ด คุณสามารถโจมตีด้วยอาวุธได้โดยการใช้โบนัสแอ็คชัน

### วิทยาลัยแห่งเสียงกระซิบ (College of Whispers)
