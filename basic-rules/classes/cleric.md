---
layout: book
menu: menu-basic-rules
---

# เคลอริก (Cleric)

ด้วยสองแขนและสองตาที่ยกขึ้นไปสู่ดวงอาทิตย์และการสวดภาวนาจากปากของเขา เอลฟ์ผู้หนึ่งเริ่มจะมีแสงเรืองจากภายในและกระจายออกมาเพื่อรักษาบาดแผลของเหล่าเพื่อนร่วมรบ

ร้องสวดเพลงแห่งชัยชนะไปด้วย ดวอร์ฟกวัดแกว่งขวานในมือเข้าห้ำหั่นกับกลุ่มออร์คที่ประจันหน้ากับเขา พร้อมตะโกนสรรเสริญถึงเหล่าทวยเทพในทุก ๆ ศัตรูที่ร่วงล้มตาย

เรียกคำสาปลงมาสู่กองกำลังอันเดด มนุษย์ผู้หนึ่งชูสัญลักษณ์ศักดิ์สิทธิ์ขึ้นพร้อมกับลำแสงที่พุ่งออกมาจากมัน ขับไล่พวกซอมบี้ที่รุมกินโต๊ะพวกพ้องอยู่

เคลอริกเป็นตัวกลางระหว่างโลกคนเป็นและมิติที่ห่างไกลของเหล่าทวยเทพ แม้จะมีความหลากหลายดั่งเทพที่พวกเขารับใช้ เคลอริกมุ่งมั่นที่จะเป็นดั่งตัวแทนเจตนาของเหล่าเทพที่พวกเขาบูชา ไม่ใช่เป็นแค่นักบวชทั่วไปแต่เคลอริกได้ผสานเข้ากับเวทย์มนต์อันศักดิ์สิทธิ์

## เป็นผู้เยียวยาและเป็นนักรบ

เวทย์มนต์ศักดิ์สิทธิ์ ดังเช่นความหมายของชื่อ เป็นพลังของเทพเจ้าที่ส่งมอบมาจากพวกเขาโดยตรงมาสู่โลก เคลอริกเป็นเหมือนเส้นทางส่งพลังนั้น นำมาใช้สร้างปาฏิหาริย์ต่าง ๆ เหล่าทวยเทพมิได้ให้พลังนี้แก่ทุกคนที่ร้องขอ จะมีแต่ผู้ที่ถูกเลือกเท่านั้นที่จะได้รับ

การควบคุมเวทย์มนต์ศักดิ์สิทธิ์ไม่ได้ต้องใช้การเรียนหรือการฝึกฝน เคลอริกต้องเรียนรูปแบบการสวดภาวนาและพิธีกรรมโบราณ แต่ความสามารถในการใช้คาถานั้นจะขึ้นอยู่กับความอุทิตตนและการหยั่งรู้ถึงความต้องการของเหล่าเทพ

เคลอริกผสมผสานเวทย์มนต์ช่วยเหลือและสร้างแรงบันดาลใจแก่พันธมิตรด้วยคาถาที่สร้างความเสียหายและขัดขวางศัตรู พวกเขาสร้างความน่าเกรงขามและความหวาดกลัว ใช้คำสาปโรคร้ายหรือพิษ และแม้แต่เรียกเปลวไปจากสวรรค์มาเผาผลาญศัตรูได้ และสำหรับพวกชั่วที่จะใช้ได้ผลแค่คทาฟาดที่หัว เคลอริกก็ฝึกฝนการต่อสู้ประชิดตัวเตรียมรับพวกนี้ไว้แล้วโดยมีพลังของเหล่าเทพอยู่เคียงข้างพวกเขา

## ตัวแทนศักดิ์สิทธิ์

ไม่ใช่สาวกหรือผู้ประกอบพิธีกรรมในวิหารหรือศาลเจ้าจะเป็นเคลอริก นักบวชบางคนก็เพียงต้องการชีวิตเรียบง่ายในการรับใช้ชุมชนในวิหาร ส่งผ่านพระประสงค์ของเทพเจ้าผ่านการสวนภาวนาและการบัดพลีบูชา ไม่ใช่โดยการใช้เวทย์มนต์และการต่อสู้ ในบางเมือง การออกบวชเป็นกิจกรรมทางการเมือง ถูกมองว่าเป็นบันไดสู่ตำแหน่งและอำนาจที่สูงขึ้นโดยไม่มีการติดต่อกับเทพแต่อย่างใด เคลอริกที่แท้จริงนั้นหาได้ยากยิ่งในสังคมเช่นนั้น

เมื่อเคลอริกหันหน้าเข้าสู่ชีวิตนักผจญภัย มันมักจะเป็นเพราะเทพเจ้าของเขาหรือเธอเรียกร้องให้เป็นไป การไล่ตามเป้าหมายจากเหล่าเทพมักจะต้องอาศัยความกล้าในการฝ่าฟันอันตรายนอกพื้นที่ถิ่นเจริญ ลงทัณฑ์ความชั่วร้ายหรือค้นหาวัตถุศักดิ์สิทธิ์ในสุสานโบราณ เคลอริกมากมายยังมีเป้าหมายในการปกป้องผู้นับถือเทพเจ้าของพวกเขา ซึ่งอาจจะหมายถึงต้องต่อสู้กับพวกออร์ค เจรจาสันติภาพระหว่างสองประเทศ หรือปิดผนึกประตูมิติป้องกันเจ้าชายปีศาจไม่ให้ขึ้นมาบนพื้นโลก

เคลอริกนักผจญภัยส่วนใหญ่จะมีสายสัมพันธ์กับเหล่าวิหารและลัทธิของตน วิหารอาจจะร้องขอความช่วยเหลือจากเคลอริก หรือนักบวชอาวุโสอาจจะเป็นผู้ร้องขอ

## การสร้างเคลอริก

ในการสร้างเคลอริก คำถามที่สำคัญที่ต้องพิจารณาคือคุณรับใช้เทพองค์ใด และหลักการใดที่คุณต้องการให้ตัวละครยึดถือ [ภาคผนวก B](../../appendice-b-god-of-multiverse) มีรายการของเทพเจ้ามากมายในมัลติเวอร์ส ลองสอบถาม DM ของคุณเพื่อเรียนรู้ว่าเทพองค์ใดมีอยู่ในแคมเปญ

เมื่อคุณเลือกเทพที่คุณนับถือแล้ว ให้พิจารณาถึงความสัมพันธ์ของเคลอริกของคุณกับเทพเจ้าองค์นั้น คุณเข้ามารับใช้ด้วยความสมัครใจหรือไม่? หรือเทพเจ้าเป็นคนเลือกคุณมา ดึงคุณมาใช้งานโดยไม่ได้สนใจความต้องการของคุณหรือไม่? เหล่านักบวชในวิหารของลัทธิที่คุณศรัทธารู้สึกและปฏิบัติต่อคุณอย่างไร? เป็นแชมเปี้ยนหรือเป็นตัวปัญหา อะไรเป็นเป้าหมายสูงสุดของคุณ เทพเจ้าของคุณมีงานสำคัญเตรียมจะให้คุณทำหรือเปล่า? หรือคุณพยายามจะพิสูจน์ตัวเองให้เห็นว่าคุณเหมาะกับงานสำคัญที่กำลังจะมา?

### สร้างอย่างเร็ว

คุณสามารถสร้างเคลอริกอย่างรวดเร็วโดยทำตามคำแนะนำดังนี้ อย่างแรก ความรอบรู้ (Wisdom) ควรจะเป็นคะแนนความสามารถที่มากที่สุด ตามมาด้วยความแข็งแกร่ง (Strength) หรือความอดทน (Constitution) อย่างที่สอง เลือกภูมิหลังเป็น สาวก (acolyte)

| เลเวล | โบนัสความเชี่ยวชาญ | ความสามารถ                                                                                                                                         | แคนทริปที่รู้ |     |     | —   | สล็อต | คาถา | ต่อ | เลเวล | คาถา | —   |
| ----- | ------------------ | -------------------------------------------------------------------------------------------------------------------------------------------------- | ------------- | --- | --- | --- | ----- | ---- | --- | ----- | ---- | --- |
|       |                    |                                                                                                                                                    |               | 1st | 2nd | 3rd | 4th   | 5th  | 6th | 7th   | 8th  | 9th |
| 1st   | +2                 | [การใช้คาถา (Spellcasting)](#spellcasting), [เขตอำนาจศักดิ์สิทธิ์ (Divine Domain)](#divine-domain)                                                                                     | 3             | 2   | —   | —   | —     | —    | —   | —     | —    | —   |
| 2nd   | +2                 | [การเชื่อมต่อพลังศักดิ์สิทธิ์ (Channel Divinity)](#channel-divinity) (1/rest), [คุณลักษณะเขตอำนาจศักดิ์สิทธิ์ (Divine Domain Feature)](#divine-domain-feature)                                                    | 3             | 3   | —   | —   | —     | —    | —   | —     | —    | —   |
| 3rd   | +2                 | —                                                                                                                                                  | 3             | 4   | 2   | —   | —     | —    | —   | —     | —    | —   |
| 4th   | +2                 | [เพิ่มคะแนนความสามารถ (Ability Score Improvement)](#ability-score-improvement)                                                                                            | 4             | 4   | 3   | —   | —     | —    | —   | —     | —    | —   |
| 5th   | +3                 | [ทำลายผีดิบ (Destroy Undead)](#destroy-undead) (CR 1/2)                                                                                                         | 4             | 4   | 3   | 2   | —     | —    | —   | —     | —    | —   |
| 6th   | +3                 | [การเชื่อมต่อพลังศักดิ์สิทธิ์ (Channel Divinity)](#channel-divinity) (2/rest), [คุณลักษณะเขตอำนาจศักดิ์สิทธิ์ (Divine Domain Feature)](#divine-domain-feature)                                                    | 4             | 4   | 3   | 3   | —     | —    | —   | —     | —    | —   |
| 7th   | +3                 | —                                                                                                                                                  | 4             | 4   | 3   | 3   | 1     | —    | —   | —     | —    | —   |
| 8th   | +3                 | [เพิ่มคะแนนความสามารถ (Ability Score Improvement)](#ability-score-improvement), [ทำลายผีดิบ (Destroy Undead)](#destroy-undead) (CR 1), [คุณลักษณะเขตอำนาจศักดิ์สิทธิ์ (Divine Domain Feature)](#divine-domain-feature) | 4             | 4   | 3   | 3   | 2     | —    | —   | —     | —    | —   |
| 9th   | +4                 | —                                                                                                                                                  | 4             | 4   | 3   | 3   | 3     | 1    | —   | —     | —    | —   |
| 10th  | +4                 | [การแทรกแซงจากเทพเจ้า (Divine Intervention)](#DivineIntervention)                                                                                                         | 5             | 4   | 3   | 3   | 3     | 2    | —   | —     | —    | —   |
| 11th  | +4                 | [ทำลายผีดิบ (Destroy Undead)](#destroy-undead) (CR 2)                                                                                                           | 5             | 4   | 3   | 3   | 3     | 2    | 1   | —     | —    | —   |
| 12th  | +4                 | [เพิ่มคะแนนความสามารถ (Ability Score Improvement)](#ability-score-improvement)                                                                                            | 5             | 4   | 3   | 3   | 3     | 2    | 1   | —     | —    | —   |
| 13th  | +5                 | —                                                                                                                                                  | 5             | 4   | 3   | 3   | 3     | 2    | 1   | 1     | —    | —   |
| 14th  | +5                 | [ทำลายผีดิบ (Destroy Undead)](#destroy-undead) (CR 3)                                                                                                           | 5             | 4   | 3   | 3   | 3     | 2    | 1   | 1     | —    | —   |
| 15th  | +5                 | —                                                                                                                                                  | 5             | 4   | 3   | 3   | 3     | 2    | 1   | 1     | 1    | —   |
| 16th  | +5                 | [เพิ่มคะแนนความสามารถ (Ability Score Improvement)](#ability-score-improvement)                                                                                            | 5             | 4   | 3   | 3   | 3     | 2    | 1   | 1     | 1    | —   |
| 17th  | +6                 | [ทำลายผีดิบ (Destroy Undead)](#destroy-undead) (CR 4), [คุณลักษณะเขตอำนาจศักดิ์สิทธิ์ (Divine Domain Feature)](#divine-domain-feature)                                                          | 5             | 4   | 3   | 3   | 3     | 2    | 1   | 1     | 1    | 1   |
| 18th  | +6                 | [การเชื่อมต่อพลังศักดิ์สิทธิ์ (Channel Divinity)](#channel-divinity) (3/rest)                                                                                                     | 5             | 4   | 3   | 3   | 3     | 3    | 1   | 1     | 1    | 1   |
| 19th  | +6                 | [เพิ่มคะแนนความสามารถ (Ability Score Improvement)](#ability-score-improvement)                                                                                            | 5             | 4   | 3   | 3   | 3     | 3    | 2   | 1     | 1    | 1   |
| 20th  | +6                 | [การแทรกแซงจากเทพเจ้า (Divine Intervention Improvement)](#divine-intervention)                                                                                            | 5             | 4   | 3   | 3   | 3     | 3    | 2   | 2     | 1    | 1   |

## ความสามารถของคลาส (Class Features)

เมื่อเป็นเคลอริก คุณจะได้รับคุณสมบัติประจำคลาสดังนี้

### ค่าเลือด (Hit Points)

**ฮิทไดซ์:** 1d8 ต่อเลเวลเคลอริก

**ค่าเลือดที่เลเวล 1:** 8 + ค่าโมดิไฟเออร์ความอดทน (Constitution)

**ค่าเลือดเมื่อเลเวลสูงขึ้น:** 1d8 (หรือ 5) + ค่าโมดิไฟเออร์ความอดทน (Constitution) ต่อเลเวลเคลอริกหลังเลเวล 1

### ความชำนาญ (Proficiencies)

**เกราะ:** เกราะเบา, เกราะกลาง, โล่

**อาวุธ:** อาวุธพื้นฐาน (Simple weapons)

**เครื่องมือ:** ไม่มี

**ทอยป้องกัน:** ความรอบรู้ (Wisdom), เสน่ห์ (Charisma)

**ทักษะ:** เลือก 2 ทักษะจาก [ประวัติศาสตร์ (History)](../../ch07-using-ability-scores#history), [การมองทะลุ (Insight)](../../ch07-using-ability-scores#insight), [การรักษาพยาบาล (Medicine)](../../ch07-using-ability-scores#medicine), [การชักจูงใจ (Persuasion)](../../ch07-using-ability-scores#persuasion), and [ศาสนา (Religion)](../../ch07-using-ability-scores#religion)

### อุปกรณ์ (Equipment)

คุณจะเริ่มเกมด้วยอุปกรณ์เหล่านี้เพิ่มเติมนอกเหนือจากที่ได้รับจากภูมิหลัง:

- (a) คฑา (mace) 1 ด้าม หรือ (b) ฆ้อนสงคราม (warhammer) 1 ด้าม (ถ้ามีความชำนาญในการใช้)
- (a) เกราะเกล็ด (scale mail), (b) เกราะหนัง (leather armor), หรือ (c) เกราะโซ่ (chain mail) (ถ้ามีความชำนาญในการใช้)
- (a) ครอสโบวเบา (light crossbow) และ ลูกดอก 20 (bolt) ดอก หรือ (b) อาวุธพื้นฐานใด ๆ (simple weapon)
- (a) ชุดอุปกรณ์นักบวช (priest’s pack) หรือ (b) ชุดอุปกรณ์นักสำรวจ (explorer’s pack)
- โล่และสัญลักษณ์ศักดิ์สิทธิ์ (shield and a holy symbol)

## การใช้คาถา (Spellcasting) {#spellcasting}

เมื่อเป็นทางผ่านของพลังศักดิสิทธิ์ คุณสามารถใช้คาถาของเคลอริกได้ ดู [บทที่ 10](../../ch10-spellcasting) สำหรับกฏทั่วไปของการใช้คาถา และ [บทที่ 11](../../ch11-spells) สำหรับรายการคาถาของเคลอริก

### แคนทริป (Cantrips) คาถาที่ใช้ได้โดยไม่ต้องเสียสล็อตคาถา (spell slot)

ที่เลเวล 1 คุณจะรู้แคนทริป 3 คาถาตามที่คุณเลือกจากรายการคาถาเคลอริก คุณจะเรียนรู้ได้เพิ่มขึ้นเมื่อเลเวลสูงขึ้นตามจำนวนที่ระบุในคอลัมภ์ "แคนทริปที่รู้" ในตารางความสามารถเคลอริก

### การเตรียมและการร่ายคาถา

ตารางเคลอริกแสดงจำนวนสล็อตคาถาที่คุณมีเพื่อใช้ในการร่ายคาถาเลเวล 1 และมากกว่า การจะร่ายคาถาเหล่านี้คุณต้องจ่ายเป็นสล็อตคาถาตามเลเวลของมันหรือเลเวลสูงกว่า คุณจะได้รับสล็อตทั้งหมดที่ใช้ไปกลับคืนมาเมื่อคุณจบการพักยาว

คุณสามารถเตรียมรายการคาถาที่จะใช้ในการร่ายโดยเลือกจากรายการคาถาเคลอริก โดยจำนวนที่เตรียมได้จะได้มากจากค่าโมดิไฟเออร์ความรอบรู้ (Wisdom) + เลเวลเคลอริก (น้อยที่สุด 1 คาถา) โดยคาถาจะต้องมีเลเวลเดียวกับสล็อตคาถาที่คุณมี

ตัวอย่างเช่น ถ้าคุณเป็นเคลอริกเลเวล 3 คุณจะมีสล็อตคาถาเลเวล 1 จำนวน 4 ช่อง และเลเวล 2 จำนวน 2 ช่อง คุณมีค่าความรอบรู้ 16 (ค่าโมดิไฟเออร์เป็น 3) ฉะนั้นรายการคาถาของคุณจะมี 6 คาถา โดยเป็นคาถาเลเวล 1 และ 2 รวมกัน ถ้าคุณเตรียมคาถารักษาบาดแผล (cure wounds) เลเวล 1 มา คุณสามารถร่ายคาถาโดยใช้สล็อตเลเวล 1 หรือ 2 ก็ได้ การร่ายคาถาไม่ได้เป็นการเสียคาถาไปจากรายการที่เตรียมมา

คุณสามารถจะปรับเปลี่ยนรายการคาถาที่เตรียมมาได้หลังการพักยาว การเตรียมรายการใหม่ต้องใช้เวลาในการสวดภาวนาและการทำสมาธิ อย่างน้อย 1 นาทีต่อเลเวลคาถาในแต่ละคาถาในรายการ

### ความสามารถที่ใช้ในการร่ายคาถา (Spellcasting Ability)

ความรอบรู้ (Wisdom) เป็นความสามารถที่ใช้ในการใช้คาถาสำหรับคาถาเคลอริกของคุณ พลังของคาถาของคุณจะมาจากการอุทิตตนให้กับเทพเจ้า คุณจะใช้ค่าความรอบรู้เมื่อไรก็ตามที่คาถาระบุถึงความสามารถที่ใช้ในการร่ายคาถา นอกจากนั้นแล้วคุณยังจะใช้ค่าโมดิไฟเออร์ของความรอบรู้เพื่อกำหนดค่าความยากในการทอยป้องกันคาถา (Spell save DC) และเมื่อคุณต้องทอยโจมตีด้วยคาถา

**ค่าความยากในการทอยป้องกันคาถา (Spell save DC)** = 8 + ค่าโบนัสความเชี่ยวชาญ + ค่าโมดิไฟเออร์ความรอบรู้

**ค่าโมดิไฟเออร์การทอยโจมตีด้วยคาถา (Spell attack modifier)** = ค่าโบนัสความเชี่ยวชาญ + ค่าโมดิไฟเออร์ความรอบรู้

#### การประกอบพิธีกรรม (Ritual Casting)

คุณสามารถร่ายคาถาเคลอริกแบบพิธีกรรมได้ หากคาถานั้นมีแท็ก "พิธีกรรม (ritual)" และคุณเตรียมคาถานั้นมา

#### สิ่งรวมสมาธิในการร่ายคาถา (Spellcasting Focus)

คุณสามารถใช้เครื่องดนตรี (ดูบทที่ 5 "[อุปกรณ์](../../ch05-equipment)") เป็นสิ่งรวมสมาธิในการร่ายคาถาของเคลอริกได้

## เขตอำนาจศักดิ์สิทธิ์ (Divine Domain) {#divine-domain}

เลือกหนึ่งในเขตอำนาจที่เกี่ยวเนื่องกับเทพเจ้าของคุณ ความรู้ (Knowledge), ชีวิต (Life), แสง (Light), ธรรมชาติ (Nature), พายุพิโรธ (Tempest), กลอุบาย (Trickery) หรือสงคราม (War) แต่ละเขตอำนาจมีคำอธิบายในส่วนท้ายของคำธิบายคลาส และแต่ละอย่างจะมีตัวอย่างของเทพเจ้าที่ผูกโยงกับเขตอำนาจต่าง ๆ นี้ ตัวเลือกที่คุณเลือกจะให้คาถาประจำเขตอำนาจและคุณลักษณะอื่น ๆ เมื่อคุณเลือกตั้งแต่เลเวล 1 และจะเพิ่มทางเลือกให้คุณใช้งาน การเชื่อมต่อพลังศักดิ์สิทธิ์ (Channel Divinity) เมื่อคุณได้รับความสามารถนี้เมื่อเลเวล 2 และมีคุณลักษณะเพิ่มเติมอีกเมื่อเลเวล 6, 8 และ 17

### คาถาประจำเขตอำนาจ (Domain Spells)

แต่ละเขตอำนาจจะมีรายการคาถาประจำเขตอำนาจที่คุณจะได้รับและใช้ได้ มีรายละเอียดในคำอธิบายเขตอำนาจ เมื่อคุณได้รับคาถาประจำเขตอำนาจ คุณจะมีมันประจำอยู่ในรายการเสมอและมันจะไม่ถูกนับรวมกับจำนวนคาถาที่คุณสามารถเตรียมได้ในแต่ละวัน

ถ้าคุณมีคาถาประจำเขตอำนาจที่ไม่ได้อยู่ในรายการคาถาของเคลอริก ให้ถือว่าคาถานั้นเป็นคาถาของเคลอริกโดยปริยาย

## การเชื่อมต่อพลังศักดิ์สิทธิ์ (Channel Divinity) {#channel-divinity}

เมื่อคุณเลเวล 2 คุณจะได้รับความสามารถในการเชื่อมต่อพลังศักดิสิทธิ์โดยตรงจากเทพเจ้าของคุณ ใช้พลังนั้นในการสร้างผลของคาถา คุณจะเริ่มใช้ได้ 2 อย่างคือ ขับไล่ผีดิบ (Turn Undead) และอีกอย่างจากเขตอำนาจที่คุณเลือก เขตอำนาจบางอย่างจะให้ผลพิเศษเพิ่มขึ้นเมื่อคุณเลเวลสูงขึ้น ตามที่มีระบุในคำอธิบายเขตอำนาจ

เมื่อคุณใช้ความสามารถเชื่อมต่อพลังศักดิ์สิทธิ์ คุณเลือกผลที่เกิดขึ้น คุณต้องจบการพักสั้นหรือพักยาวก่อนที่จะใช้ได้อีกครั้ง

ผลจากการใช้พลังศักดิ์สิทธิ์บางอย่างต้องมีการทอยป้องกัน เมื่อคุณเลือกใช้ผลดังนั้น ระดับความยากในการป้องกันจะเท่ากับระดับความยากในการทอยป้องกันคาถาของเคลอริก (Spell save DC)

เริ่มที่เลเวล 6 คุณสามารถใช้การเชื่อมต่อพลังศักดิ์สิทธิ์ได้ 2 ครั้งต่อการพัก 1 ครั้ง และเริ่มที่เลเวล 18 คุณจะสามารถใช้ได้ 3 ครั้ง เมื่อคุณจบการพักสั้นหรือพักยาวแล้วคุณจะได้รับส่วนที่ใช้ไปคืนกลับมา

### การเชื่อมต่อพลังศักดิ์สิทธิ์ (Channel Divinity): ขับไล่ผีดิบ (Turn Undead)

ใช้ 1 แอ็คชัน คุณแสดงสัญลักษณ์ศักดิ์สิทธิ์ของคุณขึ้นมาและสวดขับไล่ผีดิบอันเด๊ด ผีดิบแต่ละตัวที่สามารถเห็นหรือได้ยินคุณในระยะ 30 ฟุตต้องทอยป้องกันด้วยค่าความรอบรู้ ถ้าทอยไม่ผ่าน มันจะถูกขับไล่ไปเป็นเวลา 1 นาที หรือจนกว่าจะได้รับความเสียหาย

สิ่งมีชีวิตที่ถูกขับไล่จะต้องใช้เทิร์นของมันในการพยายามออกห่างจากคุณเท่าที่สามารถทำได้ และมันจะไม่สามารถเข้าใกล้ได้ในระยะ 30 ฟุต และยังไม่สามารถใช้รีแอ็คชันได้ด้วย ในแอ็คชันของมัน มันจะสามารถใช้ได้เพียง "การวิ่งเร็ว (Dash)" หรือพยายามหนีจากสิ่งที่ยับยั้งไม่ให้มันเคลื่อนที่ได้เท่านั้น ถ้าไม่มีที่ให้ไปไหนได้ สิ่งมีชีวิตนั้นจะใช้ได้เพียง "การหลบหลีก (Dodge)"

## เพิ่มคะแนนความสามารถ (Ability Score Improvement) {#ability-score-improvement}

เมื่อคุณถึงเลเวล 4 และอีกครั้งเมื่อเลเวล 8, 12, 16 และ 19 คุณสามารถเพิ่มคะแนนความสามารถหนึ่งอย่างตามที่คุณเลือกได้ 2 คะแนน หรือเพิ่ม 1 คะแนนให้กับสองทักษะก็ได้ โดยปกติแล้วคุณจะไม่สามารถเพิ่มคะแนนความสามารถได้มากกว่า 20 หากใช้คุณลักษณะนี้

## ทำลายผีดิบ (Destroy Undead) {#destroy-undead}

เริ่มที่เลเวล 5 เมื่อผีดิบทอยป้องกันการขับไล่ผีดิบ (Turn Undead) ของคุณไม่ผ่าน พวกมันจะถูกทำลายทันทีถ้าระดับความท้าทาย (challenge rate) ของมันมีระดับเดียวกันหรือต่ำกว่าที่ระบุในตารางด้านล่างนี้

## ตารางการทำลายผีดิบ (Destroy Undead)

| เลเวลเคลอริก | สามารถทำลายผีดิบได้ที่ CR . . . |
| ------------ | --------------------------- |
| 5th          | 1/2 or ต่ำกว่า                |
| 8th          | 1 or ต่ำกว่า                  |
| 11th         | 2 or ต่ำกว่า                  |
| 14th         | 3 or ต่ำกว่า                  |
| 17th         | 4 or ต่ำกว่า                  |

## การแทรกแซงจากเทพเจ้า (Divine Intervention) {#divine-intervention}

เริ่มที่เลเวล 10 เมื่อเข้าตาจนคุณสามารถอ้อนวอนเพื่ออัญเชิญเทพเจ้าของคุณให้มาแทรกแซงเหตุการณ์เบื้องหน้าได้

ในการอัญเชิญเทพเจ้าต้องใช้แอ็คชัน อธิบายสิ่งที่คุณอยากให้เทพเจ้าช่วยเหลือ และทอยลูกเต๋าเปอเซ็นไทล์ ถ้าคุณทอยได้เท่ากับหรือน้อยกว่าเลเวลเคลอริกของคุณ เทพเจ้าจะลงมาช่วยเหลือ โดย DM จะเลือกลักษณะการช่วยเหลือนั้นจากคาถาเคลอริกหรือจากคาถาประจำเขตอำนาจที่เหมาะสม

ถ้าเทพเจ้าของคนช่วยเหลือแล้ว คุณจะไม่สามารถใช้ความสามารถนี้ได้อีกเป็นเวลา 7 วัน หรือสามารถใช้ได้อีกครั้งเมื่อจบการพักยาว

ที่เลเวล 20 คุณสามารถอัญเชิญสำเร็จได้โดยอัตโนมัติ ไม่ต้องทอยลูกเต๋าใด ๆ

## เขตอำนาจศักดิ์สิทธิ์ (Divine Domains) {#divine-domain-feature}

ในบรรดาเหล่าเทพทั้งหลาย เทพทุกองค์จะมีอิทธิพลที่แตกต่างกันต่อการดำเนินชีวิตของเหล่าสิ่งมีชีวิตและอารยธรรมต่าง ๆ สิ่งนี้เรียกว่า เขตอำนาจแห่งทวยเทพ เขตอำนาจทั้งหมดที่เทพองค์หนึ่งจะมีอิทธิพลได้จะเรียกว่า อาณาเขตอำนาจของเทพเจ้า ตัวอย่างเช่น อาณาเขตอำนาจของเทพเจ้ากรีก อพอลโล่ จะรวมถึงเขตอำนาจด้านความรู้, ชีวิต และแสงสว่าง เมื่อเป็นเคลอริก คุณได้เลือกหนึ่งในอาณาเขตอำนาจนี้เป็นพลังหลักของคุณ และคุณจะได้รับพลังที่เกี่ยวเนื่องกับเขตอำนาจนั้น

ตัวเลือกของคุณอาจจะเป็นลัทธิหนึ่งที่อุทิตตนแก่เทพเจ้าของคุณ ตัวอย่างเช่น อพอลโล่ อาจจะได้รับการบูชาในภาคหนึ่งชื่อ ฟีบัส อพอลโล่ (Phoebus แปลว่าแสงรัศมี) ซึ่งเน้นไปในอิทธิพลของเขาที่มีในเขตอำนาจแห่งแสงสว่าง และในพื้นที่อื่นจะถูกบูชาในชื่อ อพอลโล่ เอเซียส (Apollo Acesus การรักษาพยาบาล) โดยเน้นไปในอิทธิพลในเขตอำนาจแห่งชีวิต หรือคุณอาจจะเลือกเขตอำนาจใด ๆ ที่คุณถูกใจที่เทพของคุณมีอำนาจอยู่ก็ได้

คำอธิบายของแต่ละเขตอำนาจจะให้ตัวอย่างของเทพเจ้าที่มีอิทธิพลในเขตอำนาจนั้น ๆ โดยจะรวมเอาเทพเจ้าทั้งในโลกของอาณาจักรที่ถูกลืมเลือน (Forgotten Realms), เกรย์ฮ็อค (Greyhawk), ดรากอนแลนซ์ (Dragonlance), และเอเบอรอน (Eberron) และยังมีจากเคลติก กรีก นอร์ส และเทพอียิปต์ อีกด้วย

### เขตอำนาจแห่งเวทย์มนต์ (Arcana Domain)

### เขตอำนาจแห่งความตาย (Death Domain)

### เขตอำนาจแห่งการหลอมตีโลหะ (Forge Domain)

### เขตอำนาจแห่งสุสาน (Grave Domain)

### เขตอำนาจแห่งความรู้ (Knowledge Domain)

### เขตอำนาจแห่งชีวิต (Life Domain)

เขตอำนาจแห่งชีวิตเน้นไปที่การส่งพลังบวกซึ่งเป็นพลังพื้นฐานของจักรวาลที่สร้างและรักษาสิ่งมีชีวิตทั้งมวล เทพเจ้าแห่งชีวิตจะส่งเสริมพลังชีวิตและสุขภาพจากการรักษาอาการเจ็บป่วยและบาดแผล การดูแลผู้ที่ต้องการการดูแล และขับไล่ปัดเป่าพลังแห่งความตายและเหล่าผีดิบ เรียกได้ว่าเทพใด ๆ ที่ไม่ชั่วร้ายสามารถอยู่ในเขตอำนาจนี้ได้หมด โดยเฉพาะเทพแห่งการเพาะปลูก เช่น ชวนที (Chuantea), อราไว (Arawai) และดีมีเทอร์ (Demeter), เทพแห่งดวงอาทิตย์ เช่น ลาแธนเดอร์ (Lathander), เพลอร์ (Pelor) และ เร-โฮราคฮที (Re-Horakhty), เทพเจ้าแห่งการรักษาหรือความทนทาน เช่น อิลมาเตอร์ (Ilmater), มิชาคาล (Mishakal), อพอลโล่ (Apollo) และไดอันเซลคฺ (Diancecht) และเทพเจ้าแห่งบ้านเรือนและชุมชน เช่นเฮสเทีย (Hestia), เฮธอร์ (Hathor) และโบลเดร (Boldrei)

#### คาถาประจำเขตอำนาจแห่งชีวิต (Life Domain Spells)

| เลเวลเคลอริก | คาถา                                                                                                                                           |
| ------------ | ------------------------------------------------------------------------------------------------------------------------------------------------ |
| 1st          | [bless](../../ch11-spells#bless), [cure wounds](../../ch11-spells#cure-wounds)                                                             |
| 3rd          | [lesser restoration](../../ch11-spells#lesser-restoration), [spiritual weapon](../../ch11-spells#spiritual-weapon) |
| 5th          | [beacon of hope](../../ch11-spells#beacon-of-hope), [revivify](../../ch11-spells#revivify)                         |
| 7th          | [death ward](../../ch11-spells#death-ward), [guardian of faith](../../ch11-spells#guardian-of-faith)               |
| 9th          | [mass cure wounds](../../ch11-spells#mass-cure-wounds), [raise dead](../../ch11-spells#raise-dead)                 |

#### โบนัสความเชี่ยวชาญ (Bonus Proficiency)

เมื่อคุณเลือกเขตอำนาจนี้ตอนเลเวล 1 คุณจะได้ความเชี่ยวชาญในการใช้เกราะหนัก (heavy armor)

#### สานุศิษย์แห่งชีวิต (Disciple of Life)

เริ่มตั้งแต่เลเวล 1 เช่นเดียวกัน คาถาในการรักษาของคุณจะมีประสิทธิภาพมากขึ้น เมื่อใดก็ตามที่คุณใช้คาถาไม่ว่าจะเป็นเลเวล 1 หรือสูงกว่าในการฟื้นฟูฮิทพอยท์ของสิ่งมีชีวิต สิ่งมีชีวิตจะได้รับแต้มเพิ่มเป็นจำนวน 2 + เลเวลของคาถา

#### การเชื่อมต่อพลังศักดิ์สิทธิ์: การสงวนชีวิต (Channel Divinity: Preserve Life)

เริ่มที่เลเวล 2 คุณสามารถใช้การเชื่อมต่อพลังศักดิ์สิทธิ์ในการรักษาการบาดเจ็บรุนแรง

โดยใช้แอ็คชัน คุณจะแสดงสัญลักษณ์ศักดิ์สิทธิ์และใช้พลังในการรักษาที่สามารถฟื้นฟูค่าฮิทพอยท์ได้เป็นจำนวน 5 เท่าของเลเวลของเคลอริก เลือกสิ่งมีชีวิตใด ๆ ในระยะ 30 ฟุตรอบตัวคุณ และหารค่าฮิทพอยท์ดังกล่าวแจกจ่ายให้ทุกคนเท่า ๆ กัน ความสามารถนี้สามารถฟื้นฟูฮิทพอยท์ให้กับสิ่งมีชีวิตได้ไม่เกินครึ่งหนึ่งของค่าฮิทพอยท์สูงสุด คุณไม่สามารถใช้ความสามารถนี้กับผีดิบอันเดดหรือหุ่นกลคอนสตรักได้

#### ผู้รักษาที่ได้รับพร (Blessed Healer)

เริ่มที่เลเวล 6 คาถารักษาที่คุณร่ายให้ผู้อื่นจะรักษาคุณด้วยเช่นกัน เมื่อคุณร่ายคาถาเลเวล 1 หรือสูงกว่าเพื่อทำการฟื้นฟูฮิทพอยท์ให้กับสิ่งมีชีวิตอื่นนอกเหนือจากตัวคุณ คุณจะได้รับการฟื้นฟูฮิทพอยท์ด้วยเป็นจำนวน 2 + เลเวลของคาถา

#### การโจมตีอันศักดิ์สิทธิ์ (Divine Strike)

ที่เลเวล 8 คุณจะได้รับความสามารถในการผสานการโจมตีด้วยอาวุธของคุณเข้ากับพลังศักดิ์สิทธิ์ ในการโจมตีในเทิร์นของคุณแต่ละเทิร์น เมื่อคุณโจมตีสิ่งมีชีวิตด้วยอาวุธ คุณสามารถจะสร้างความเสียหายพิเศษเป็นความเสียหายด้วยแสงรัศมี (radiant damage) 1d8 ให้กับเป้าหมาย เมื่อคุณถึงเลเวล 14 ความเสียหายพิเศษนี้จะเพิ่มเป็น 2d8

#### การรักษาระดับสูงสุด (Supreme Healing)

เริ่มที่เลเวล 17 เมื่อคุณจะทำการทอยลูกเต๋าหนึ่งหรือหลายลูกเพื่อหาค่าการฟื้นฟูฮิทพอยท์ด้วยคาถาตามปกติ คุณสามารถใช้ค่าสูงสุดของลูกเต๋านั้นในแต่ละลูกได้เลย ตัวอย่างเช่น แทนที่จะต้องทอย 2d6 เพื่อหาค่าการฟื้นฟูที่ได้ คุณสามารถใช้ค่า 12 ได้เลย

### เขตอำนาจแห่งแสง (Light Domain)

### เขตอำนาจแห่งธรรมชาติ (Nature Domain)

### เขตอำนาจแห่งระเบียบ (Order Domain)

### เขตอำนาจแห่งสันติ (Peace Domain)

### เขตอำนาจแห่งพายุพิโรธ (Tempest Domain)

### เขตอำนาจแห่งเล่ห์อุบาย (Trickery Domain)

### เขตอำนาจแห่งยามสนธยา (Twilight Domain)

### เขตอำนาจแห่งสงคราม (War Domain)
