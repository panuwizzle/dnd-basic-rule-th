---
layout: book
menu: menu-basic-rules
title: บทที่ 2 - เผ่าพันธุ์
---
# บทที่ 2: เผ่าพันธุ์

เยี่ยมชมหนึ่งในเมืองที่ยิ่งใหญ่ในโลกของดันเจียนแอนด์ดราก้อน เช่น วอเตอร์ดีพเมืองเสรีแห่งเกรฮอว์ค หรือแม้แต่ซิจิลเมืองแห่งประตู คุณจะได้รับรู้สิ่งต่าง ๆ มากมาย เสียงพูดคุยกันในต่างภาษานับไม่ถ้วน กลิ่นการปรุงอาหารมากมายหลากหลายชนิดผสมปนเปกับกลิ่นของผู้คนคับคั่งที่เดินบนถนน ตึกรามบ้านช่องผสมสถาปัตยกรรมที่แสดงให้เห็นถึงแหล่งกำเนิดของผู้อาศัย

และตัวของผู้คนเอง หลากหลายขนาด รูปร่างและสีผิว แต่งตัวในสไตล์และสีสันหลากหลาย แสดงถึงเผ่าพันธุ์มากมาย จากฮาล์ฟลิ่งตัวเล็กและดวอร์ฟเตี้ยล่ำจนถึงชาวเอลฟ์ผู้สวยงามสูงส่ง อาศัยอยู่ร่วมกับมนุษย์จากหลายชนชาติ

มีเผ่าพันธุ์ที่มีจำนวนน้อยกระจายอยู่ในหมู่ชน ดราก้อนบอร์นร่างใหญ่โตอยู่ที่นี่ พยายามเดินแทรกตัวผ่านผู้คน ทีฟลิ่งเจ้าเล่ห์อยู่ที่นี่ ซ่อนตัวอยู่ในเงามืดมีแผนการบางอย่างฉายออกมาจากดวงตาของเธอ กลุ่มโนมหัวเราะชอบใจเมื่อสมาชิกคนหนึ่งเดินเครื่องตุ๊กตาไม้ให้มันเดินได้เอง ฮาล์ฟเอลฟ์และฮาล์ฟอ็อคอาศัยและทำงานอยู่ด้วยกันกับมนุษย์โดยแยกตัวออกมาจากเผ่าของพ่อแม่ และที่นั่น หลบเลี่ยงจากแสดงตะวัน พวกดราว ดาร์คเอลฟ์ผู้โดดเดี่ยว ผู้หลบหนีจากเมืองใต้โลกแห่งอันเดอร์ดาร์ค พยายามหาทางใช้ชีวิตในโลกด้านบนที่หวาดกลัวพวกเขา

## เลือกเผ่าพันธุ์

มนุษย์เป็นผู้คนส่วนใหญ่ในโลกของ D&D แต่ก็อาศัยและทำงานอยู่ด้วยกันกับดวอร์ฟ เอลฟ์ ฮาล์ฟลิ่ง และอีกหลายสปีชี่ส์ ตัวละครของคุณจะเป็นหนึ่งในผู้คนเหล่านี้

ไม่ใช่ว่าทุกเผ่าพันธุ์ที่มีความฉลาดจะเหมาะกับการเป็นนักผจญภัยให้ผู้เล่นนำมาเล่นได้ ดวอร์ฟ เอลฟ์ ฮาล์ฟลิ่ง และมนุษย์เป็นเผ่าพันธุ์ปกติที่จะนำมาเล่นกับปาร์ตี้ทั่วไป ดราก้อนบอร์น โนม ฮาล์ฟเอลฟ์ ฮาล์ฟอ็อค และทีฟลิ่งมักไม่ค่อยเป็นนักผจญภัย ดราวที่เป็นเผ่าย่อยของเอลฟ์ก็ด้วย

เผ่าพันธุ์ที่คุณเลือกจะมีผลหลายด้านกับตัวละคร มันจะเป็นตัวตั้งสำหรับพัฒนาการของตัวละครตลอดการผจญภัย เมื่อต้องตัดสินใจ ให้คำนึงถึงลักษณะของตัวละครที่คุณอยากเล่น ตัวอย่างเช่น ฮาล์ฟลิ่งจะเป็นตัวเลือกที่ดีที่จะเป็นโจรย่องเบา ดวอร์ฟเป็นนักรบที่แข็งแกร่ง และพวกเอลฟ์จะเป็นนักเวทย์ที่เก่งกาจ

เผ่าพันธุ์ของตัวละครไม่ได้มีผลกับคะแนนความสามารถและคุณลักษณะพิเศษ (trait) เท่านั้น แต่ยังให้คำใบ้ถึงการสร้างเรื่องราวของตัวละครอีกด้วย แต่ละเผ่าพันธุ์ที่อธิบายในส่วนนี้จะมีข้อมูลที่จะช่วยให้คุณโรลเพล์หรือแสดงเป็นตัวละครในเผ่าพันธุ์นั้น รวมถึงลักษณะนิสัย ลักษณะภายนอกและลักษณะของสังคมรอบตัว รายละเอียดเหล่านี้เป็นคำแนะนำที่จะช่วยให้คุณได้จินตนาการถึงตัวละคร นักผจญภัยมักจะแตกต่างไปจากคนทั่วไปในเผ่าพันธุ์เดียวกัน มันมีประโยชน์ถ้าจะพิจารณาว่าทำไมตัวละครคุณถึงได้แตกต่าง ทำให้คุณเลือกภูมิหลังและลักษณะนิสัยของตัวละครได้ง่ายขึ้น

## คุณลักษณะพิเศษของเผ่า

เป็นคำอธิบายลักษณะที่มีร่วมกันรวมถึงคุณลักษณะพิเศษของคนในเผ่า ส่วนต่าง ๆ ด้านล่างนี้จะปรากฏอยู่ในเผ่าพันธุ์ส่วนใหญ่

### คะแนนความสามารถเพิ่ม

เผ่าพันธุ์ที่มีคุณลักษณะนี้จะให้คะแนนความสามารถเพิ่มขึ้นในหนึ่งหรือหลายด้าน

### อายุ

อายุที่ระบุจะเป็นตัวบอกถึงช่วงอายุที่คนในเผ่าจะเป็นผู้ใหญ่รวมถึงอายุสูงสุดที่คาดว่าจะอยู่ถึง ข้อมูลนี้จะช่วยให้คุณตัดสินใจได้ว่าตัวละครอายุเท่าไรเมื่อเริ่มเกม คุณสามารถเลือกช่วงอายุใด ๆ ก็ได้ที่อธิบายถึงคะแนนความสามารถที่ปรากฏ ตัวอย่างเช่นคุณเล่นตัวละครที่ยังวัยรุ่นหรือแก่แล้ว อายุจะเป็นตัวบอกถึงความแข็งแกร่ง (STR) และความอดทน (CON) ที่ถดถอยหรือยังน้อย และเมื่ออายุมากขึ้นก็คาดได้ว่าจะมีความฉลาด (INT) และความรอบรู้ (WIS) เพิ่มมากขึ้น

### ขนาด

ผู้คนส่วนใหญ่จะมีขนาดกลาง (Medium) เป็นกลุ่มสิ่งมีชีวิตที่มีความสูงราว 4 - 8 ฟุต มีบางเผ่าที่มีขนาดเล็ก (Small) (อยู่ระหว่าง 2 - 4 ฟุต) ซึ่งนั่นหมายความว่ากฏบางอย่างของเกมจะมีผลที่แตกต่างไปกับเขา กฏส่วนใหญ่ที่สำคัญคือตัวละครตัวเล็กจะมีปัญหาในการถืออาวุธขนาดใหญ่ ซึ่งมีอธิบายไว้ในส่วนของอุปกรณ์

### ความไว

ความไวนี้เป็นตัวบอกว่าคุณสามารถเคลื่อนที่ได้เร็วแค่ไหนในการเดินทาง ("โหมดการผจญภัย") และในการต่อสู้ ("โหมดต่อสู้")

### ภาษา

ตัวละครของคุณจะสามารถพูด อ่าน และเขียนภาษาได้ "บุคลิกภาพและภูมิหลัง" จะมีรายการภาษาที่ใช้กันในโลกของ D&D

### เผ่าพันธุ์ย่อย

บางเผ่าพันธุ์จะมีเผ่าพันธุ์ย่อย สมาชิกของเผ่าพันธุ์ย่อยจะมีคุณลักษณะพิเศษจากเผ่าพันธุ์หลักและมีส่วนเฉพาะของตัวเอง ความสัมพันธ์ระหว่างเผ่าพันธุ์ย่อยจะแตกต่างกันไปในแต่ละเผ่าและจากแต่ละโลก ตัวอย่างเช่น ในโลกดราก้อนแลนซ์ (Dragonlance settings) ดวอร์ฟภูเขาและดวอร์ฟเนินเขาจะอาศัยอยู่ด้วยกันแบบต่างเผ่าแต่เป็นพันธุ์เดียวกัน แต่ในฟอก็อทเทนเรียมส์ (Forgotten Realms settings) พวกเขาจะอยู่ห่างไกลกันมากเป็นสองอาณาจักรที่แยกจากกัน และเรียกตัวเองว่าดวอร์ฟโล่ห์และดวอร์ฟทองคำตามลำดับ

ตารางแสดงเผ่าพันธุ์และคุณลักษณะเฉพาะประจำเผ่าพันธุ์

[ดวอร์ฟ](../races/dwarf)

[เอลฟ์](../races/elf)

[ฮาล์ฟลิ่ง](../races/halfing)

[มนุษย์](../races/human)

> เผ่าพันธุ์พิเศษ
>
> ดราก้อนบอร์นและเผ่าพันธุ์ด้านล่างในบทนี้เป็นเผ่าพันธุ์พิเศษ ไม่ได้มีอยู่ในทุกโลกของ D&D และแม้ว่าจะถูกค้นพบ พวกเขาก็มีอยู่น้อยกว่าดวอร์ฟ, เอลฟ์, ฮาล์ฟลิ่ง และมนุษย์มาก
>
> ในเมืองใหญ่ในโลกหลากมิติของ D&D ผู้คนจะไม่ค่อยสนใจคนที่พบเจอในแต่ละวันกันนัก แต่ในเมืองเล็กและหมู่บ้านก็จะต่างออกไป คนทั่วไปไม่ค่อยได้พบเห็นเผ่าพันธุ์พิเศษเหล่านี้ และเมื่อเจอก็มักจะให้ความสนใจ สงสัยหรือระแวดระวัง

[ดราก้อนบอร์น](../races/dragonborn)

[โนม](../races/gnome)

[ฮาล์ฟเอลฟ์](../races/half-elf)

[ฮาล์ฟอ็อค](../races/half-orc)

[ทีฟลิ่ง](../races/tiefling)
