---
layout: book
menu: menu-basic-rules
---
# บทที่ 7: การใช้คะแนนความสามารถ (Using Ability Scores)

ความสามารถ 6 อย่างจะเป็นตัวอธิบายอย่างง่ายถึงลักษณะทางกายภาพและจิตใจของสิ่งมีชีวิตทั้งหมด

ความแข็งแกร่ง [Strength: สเตร็งธ์] วัดความแข็งแรงทางกายภาพ
ความคล่องแคล่ว [Dexterity: เด็กซ์เทอริตี้] วัดความคล่องตัว ความว่องไว
ความอดทน [Constitution: คอนสติทิวชัน] วัดความอดทน ความอึด
ความฉลาด [Intelligence: อินเทลลิเจนซ์] วัดความฉลาด ความรู้จากการศึกษา
ความรอบรู้ [Wisdom: วิสด้อม] วัดความรอบรู้ การเอาตัวรอด
เสน่ห์ [Charisma: คาริสม่า] วัดเสน่ห์ การดึงดูดผู้คน บุคลิกภาพ

ตัวละครกล้ามใหญ่และมองคนทะลุปรุโปร่งมั๊ย? ฉลาดและมีเสน่ห์? คล่องแคล่วและทรหด? คะแนนความสามารถ (Ablity scores) จะเป็นตัวบ่งบอกสิ่งเหล่านี้ บอกทั้งคุณสมบัติและความอ่อนแอ การทอยทั้ง 3 แบบในเกม -- การทอยเช็คความสามารถ (ability check), การทอยป้องกัน (saving throw) และการทอยโจมตี -- ทั้งหมดต้องอาศัยคะแนนความสามารถทั้งนั้น ในบทนำได้อธิบายถึงกฏพื้นฐานที่อยู่เบื้องหลังการทอยเหล่านี้: ทอย d20, เพิ่มแต้มโมดิไฟเออร์ของความสามารถเข้าไป และนำผลรวมที่ได้ไปเทียบกับเกณฑ์ที่ต้องการ

## <a name="ability">คะแนนความสามารถและโมดิไฟเออร์</a>

ความสามารถของสิ่งมีชีวิตจะมีคะแนนอยู่ เป็นตัวเลขที่บอกถึงระดับของความสามารถนั้น ๆ คะแนนความสามารถไม่ได้เป็นแค่เพียงความสามารถติดตัวเท่านั้น แต่ยังแสดงถึงการฝึกฝนและความสามารถในการทำกิจกรรมต่าง ๆ ที่เกี่ยวข้องกับความสามารถนั้น ๆ ด้วย

คะแนน 10 หรือ 11 จัดเป็นค่ากลางของมนุษย์ทั่วไป แต่นักผจญภัยและมอนสเตอร์นั้นมีค่าสูงกว่าค่ากลางในความสามารถหลายอย่าง คะแนน 18 เป็นค่าสูงสุดที่คนทั่วไปมักจะไปถึง นักผจญภัยสามารถมีได้ถึง 20 และมอนสเตอร์และเหล่าเทพอาจจะไปถึง 30 ได้

ความสามารถแต่ละอย่างยังมีค่าโมดิไฟเออร์ เป็นค่าที่คำนวณมาจากคะแนนความสามารถ มีค่าตั้งแต่ -5 (สำหรับคะแนนความสามารถ 1) จนถึง +10 (สำหรับคะแนนความสามารถ 30) ตารางคะแนนความสามารถและโมดิไฟเออร์ด้านล่างนี้แสดงค่าที่เป็นไปได้จาก 1 - 30

### ตารางคะแนนความสามารถและโมดิไฟเออร์

| คะแนน | โมดิไฟเออร์ |
| ----- | :---------: |
| 1     |     -5      |
| 2-3   |     -4      |
| 4-5   |     -3      |
| 6-7   |     -2      |
| 8-9   |     -1      |
| 10-11 |     +0      |
| 12-13 |     +1      |
| 14-15 |     +2      |
| 16-17 |     +3      |
| 18-19 |     +4      |
| 20-21 |     +5      |
| 22-23 |     +6      |
| 24-25 |     +7      |
| 26-27 |     +8      |
| 28-29 |     +9      |
| 30    |     +10     |

## <a name="advantage">การทอยแบบได้เปรียบ [Advantage: แอดแวนเทจ] และการทอยแบบเสียเปรียบ [Disadvantage: ดิสแอดแวนเทจ]</a>

ในบางครั้งความสามารถพิเศษหรือเวทมนต์ระบุไว้ว่าคุณจะได้ทอยแบบได้เปรียบหรือเสียเปรียบเวลาทำการทอยเช็คความสามารถ ทอยป้องกัน หรือการทอยโจมตี เมื่อสิ่งนี้เกิดขึ้น คุณจะเพิ่มลูกเต๋า d20 อีกลูกในการทอย ให้ใช้ค่าจากลูกเต๋าที่ได้มากกว่าถ้าคุณได้ทอยแบบได้เปรียบ และใช้ค่าจากลูกเต๋าที่ได้น้อยกว่าหากคุณต้องทอยแบบเสียเปรียบ ตัวอย่างเช่น คุณต้องทอยแบบเสียเปรียบและคุณทอยออกมาได้ 17 กับ 5 คุณจะใช้ค่า 5 และหากคุณได้ทอยแบบได้เปรียบ คุณจะใช้ค่า 17

ถ้ามีหลายสถานการณ์ที่มีผลกระทบกับการทอยและแต่ละสถานการณ์ให้ผลเป็นได้เปรียบหรือเสียเปรียบ คุณไม่ต้องเพิ่มลูกเต๋า d20 ให้ใช้ 2 ลูกและทอยแค่ครั้งเดียว

ถ้าสถานการณ์ทำให้เกิดผลทั้งได้เปรียบและเสียเปรียบ ให้ถือว่าไม่มีผลใด ๆ และให้ทอย d20 1 ลูก กฏนี้ใช้แบบเดียวกันหากมีสถานการณ์หลายอย่างที่ทำให้เกิดความเสียเปรียบ แต่ถ้ามีสถานการณ์ที่ได้เปรียบแค่ครั้งเดียวก็ให้ถือว่าไม่มีผลใด ๆ เกิดขึ้น

เมื่อคุณได้ทอยแบบได้เปรียบหรือเสียเปรียบและมีบางอย่างเกิดขึ้น เช่นคุณสมบัติ "ความโชคดีของฮาล์ฟลิ่ง" ที่ให้ทอยซ้ำได้หรือเปลี่ยนค่าลูกเต๋า d20 คุณสามารถจะทอยใหม่หรือได้แค่ลูกเดียว คุณเลือกได้ว่าจะเปลี่ยนลูกไหน ตัวอย่างเช่น ถ้าฮาล์ฟลิ่งได้ทอยแบบได้เปรียบหรือเสียเปรียบในการทอยเช็คความสามารถและทอยได้ 1 กับ 13 ฮาล์ฟลิ่งสามารถใช้ "คุณสมบัติโชคดี" (Lucky traits) ในการเลือกทอยลูกที่ได้ 1 ใหม่

คุณจะได้ทอยแบบได้เปรียบหรือเสียเปรียบได้จากการใช้ความสามารถพิเศษ ใช้แอ็คชัน หรือใช้เวทมนต์ แรงบันดาลใจ (Inspiration: อินสไปเรชัน) ก็สามารถให้ทอยแบบได้เปรียบได้ DM ก็สามารถตัดสินใจให้ทอยแบบได้เปรียบหรือเสียเปรียบได้ตามสถานการณ์

## <a name="proficiency">ค่าโบนัสความชำนาญ [Proficiency Bonus: โปรฟิเชียนซี่ โบนัส]</a>

ตัวละครจะมีค่าโบนัสความชำนาญเพิ่มตามเลเวล ตามรายละเอียดใน ["สร้างตัวละครทีละขั้น"](./ch01-step-by-step-character.md#step-by-step) มอนสเตอร์ก็มีค่าโบนัสนี้ได้ ซึ่งมีระบุไว้ในรายละเอียดมอนสเตอร์ [stat block: สแต็ทบล็อค] โบนัสจะใช้ในการทอยเช็คความสามารถ ทอยป้องกัน และการทอยโจมตี

โบนัสความเชี่ยวชาญจะสามารถนำไปใช้ได้แค่ครั้งเดียวในการทอยแต่ละครั้ง ตัวอย่างเช่น หากมีกฏ 2 ข้อบอกว่าคุณสามารถเพิ่มโบนัสความเชี่ยวชาญในการทอยป้องกันด้วยความรอบรู้ (Wisdom) ให้คุณเพิ่มโบนัสเข้าไปแค่ครั้งเดียวในการทอย ไม่ใช่ 2 ครั้ง

ในบางครั้งโบนัสความเชี่ยวชาญของคุณอาจจะถูกทวีคูณหรือถูกหาร (เช่น คูณสองหรือหารครึ่ง) ก่อนนำไปใช้ ตัวอย่างเช่น คุณลักษณะ "ผู้เชี่ยวชาญ" ของโร็กจะเพิ่มโบนัสความเชี่ยวชาญเป็น 2 เท่าในการทอยเช็คความสามารถบางอย่าง ถ้าสถานการณ์บอกให้คุณเพิ่มหรือลดค่าโบนัสหลายครั้งในการทอยครั้งเดียว ให้คุณเพิ่มครั้งเดียวและคูณหรือหารแค่ครั้งเดียว

ในทางเดียวกัน หากคุณลักษณะ (feature) หรือเอฟเฟ็คใด ๆ อนุญาตให้คุณทวีคูณโบนัสความเชี่ยวชาญในการทอยเช็คความสามารถที่คุณไม่ได้เชี่ยวชาญ คุณจะไม่สามารถเพิ่มโบนัสในการทอยได้ เพราะในการทอยเช็คนั้นค่าโบนัสความเชี่ยวชาญของคุณเป็น 0 และ 0 คูณอะไรก็ได้ 0 เลยไม่มีโบนัสใด ๆ เช่น ถ้าคุณไม่เชี่ยวชาญในทักษะด้านประวัติศาสตร์ (History) คุณจะไม่ได้โบนัสจากคุณลักษณะ (feature) ที่จะทวีคูณโบนัสความเชี่ยวชาญของคุณในการทอยเช็คทักษะด้านความรู้ (ประวัติศาสตร์)

โดยทั่วไปแล้วคุณจะไม่สามารถทวีคูณโบนัสความเชี่ยวชาญได้ในการทอยโจมตีและทอยป้องกัน ถ้ามีคุณลักษณะหรือเอฟเฟ็คใดให้คุณทำได้ ก็จะใช้กฏเดียวกันกับการเช็คความสามารถ

## <a name="ability-check">การเช็คความสามารถ</a>

การเช็คความสามารถเป็นการทดสอบความสามารถที่มีติดตัวและที่ได้จากการฝึกฝนของตัวละครและมอนสเตอร์ ในการจะก้าวข้ามอุปสรรคต่าง ๆ DM จะขอให้ผู้เล่นทอยเช็คความสามารถเพื่อตัดสินว่าความพยายามในการทำสิ่งนั้น (ที่ไม่ใช่การโจมตี) ว่าจะสำเร็จหรือล้มเหลว เมื่อผลจากเหตุการณ์นั้นไม่สามารถคาดเดาได้ ลูกเต๋าจะเป็นตัวตัดสินทุกสิ่ง

ในการเช็คความสามารถทุกครั้ง DM จะตัดสินใจเลือกความสามารถใดใน 6 อย่างที่สอดคล้องกับสิ่งที่ผู้เล่นจะทำและกำหนดระดับความยาก โดยจะแสดงเป็น ระดับความยาก [Difficulty class: ดิฟฟิคัลตี้ คลาส] ยิ่งสิ่งที่จะทำยากมากเท่าไร ค่า DC ก็จะยิ่งสูงขึ้นเท่านั้น ตารางระดับความยากทั่วไปแสดงอยู่ด้านล่าง

### ระดับความยากโดยทั่วไป

| ความยาก           | DC  |
| ----------------- | --- |
| ง่ายมาก           | 5   |
| ง่าย              | 10  |
| ปานกลาง           | 15  |
| ยาก               | 20  |
| ยากมาก            | 25  |
| เกือบเป็นไปไม่ได้ | 30  |

ในการเช็คความสามารถ ให้ทอย d20 และเพิ่มคะแนนโมดิไฟเออร์ของความสามารถที่เกี่ยวข้อง และเหมือนกับการทอยด้วย d20 อื่น ให้เพิ่มโบนัสและตัวลดทอนลงไปด้วย แล้วใช้ค่าที่ได้สุดท้ายเทียบกับระดับความยาก ถ้ามีค่าเท่ากันหรือมากกว่า DC ถือว่าการทดสอบสำเร็จ ตัวละครจะทำสิ่งนั้นได้ ในอีกด้านหนึ่งหากล้มเหลว ซึ่งหมายถึงตัวละครทำสิ่งนั้นไม่สำเร็จ เรื่องราวจะไม่คืบหน้าหรืออาจจะก้าวหน้าแต่มีบทลงโทษบางอย่าง

### การแข่งขัน (Contests)

บางครั้งความพยายามของตัวละครอาจจะไปขัดกับของอีกตัวละครหนึ่ง เกิดขึ้นได้เมื่อทั้งสองฝ่ายพยายามจะทำสิ่งเดียวกันและต้องมีเพียงคนเดียวที่ทำสำเร็จ เช่นการแย่งกันเก็บแหวนเวทมนต์ที่ตกอยู่บนพื้น

สถานการณ์ทำนองเดียวกันคือฝ่ายหนึ่งพยายามขัดขวางอีกฝ่ายในการบรรลุเป้าหมาย เช่นเมื่อมอนสเตอร์พยายามพังประตูเข้ามาโดยนักผจญภัยดันประตูกันไว้ ผลที่ได้จะถูกตัดสินด้วยรูปแบบการเช็คความสามารถ เรียกว่าการแข่งขัน [contest: คอนเทส]

ทั้งสองฝ่ายทอยเช็คความสามารถที่เกี่ยวข้อง ทั้งสองฝ่ายเพิ่มคะแนนโบนัสและค่าปรับที่มี แต่แทนที่จะเอาไปเทียบกับ DC ให้นำมาเทียบกันเอง ฝ่ายที่มีค่ามากกว่าจะชนะ

ถ้าเสมอกัน ให้คงสถานการณ์ก่อนที่จะแข่งขันไว้ ซึ่งก็หมายถึงมีฝ่ายหนึ่งจะได้ประโยชน์โดยปริยาย ถ้าตัวละครสองตัวแข่งกันเก็บแหวน ก็จะไม่มีใครได้แหวนไป ในการแข่งขันระหว่างมอนสเตอร์ที่พยายามเปิดประตูกับนักผจญภัยที่พยามจะปิดประตูไว้ การเสมอก็หมายถึงประตูยังคงปิดอยู่ต่อไป

### ทักษะ [Skills: สกิล]

ความสามารถแต่ละอย่างครอบคลุมความสามารถที่หลากหลาย รวมถึงทักษะที่ตัวละครหรือมอนสเตอร์สามารถฝึกจนเชี่ยวชาญได้ ทักษะแสดงถึงแง่มุมเฉพาะของคะแนนความสามารถ และความเชี่ยวชาญของแต่ละบุคคลในทักษะแสดงให้เห็นถึงการมุ่งเน้นไปที่ด้านนั้น (ทักษะที่เชี่ยวชาญเริ่มต้นของตัวละครจะกำหนดจากการสร้างตัวละคร และความเชี่ยวชาญในทักษะของมอนสเตอร์จะปรากฏในบล็อกสถิติของมอนสเตอร์)

ตัวอย่างเช่น การตรวจสอบความคล่องแคล่วอาจสะท้อนถึงความพยายามของตัวละครในการแสดงผาดโผน การซ่อนวัตถุ หรือการซ่อนตัว ความคล่องแคล่วแต่ละด้านเหล่านี้มีทักษะที่เกี่ยวข้องคือ: การแสดงผาดโผน [Acrobatic: อะโครบาติก], ความคล่องแคล่วของมือ [Sleight of hand: สเลท ออฟ แฮนด์], และการซ่อนตัว [Stealth: สเต็ลธ์] ตามลำดับ ดังนั้นตัวละครที่มีความชำนาญในทักษะ Stealth จะเก่งเป็นพิเศษในการตรวจสอบ Dexterity ที่เกี่ยวข้องกับการแอบและการซ่อนตัว

ทักษะที่เกี่ยวข้องกับคะแนนความสามารถแต่ละค่าจะแสดงในรายการด้านล่าง (ไม่มีทักษะใดเกี่ยวข้องกับค่าความอดทน (Constitution)) ดูที่คำอธิบายความสามารถในส่วนถัดไปจากส่วนนี้จะมีตัวอย่างของการใช้ทักษะที่เกี่ยวข้องกับความสามารถ

ความแข็งแกร่ง [Strength]

- ทักษะกรีฑา [Athletics: แอทลีติกส์]

ความคล่องแคล่ว [Dexterity]

- ทักษะกายกรรม [Acrobatics: อะโครบาติก]
- ทักษะมือไว [Sleight of Hand: สเลท ออฟ แฮนด์]
- การซ่อนเร้น [Stealth: สเต็ลธ์]

ความฉลาด [Intelligence]

- ความรู้เรื่องตำนาน [Arcana: อาร์คาน่า]
- ความรู้เรื่องประวัติศาสตร์ [History: ฮิสทอรี่]
- การสืบสำรวจ [Investigation: อินเวสติเกชัน]
- ความรู้เรื่องธรรมชาติ [Nature: เนเชอะ]
- ความรู้เรื่องศาสนา [Religion: รีลิเจียน]

ความรอบรู้ [Wisdom]

- การควบคุมสัตว์ [Animal Handling: แอนนิมอล แฮนเดิลลิ่ง]
- ทักษะการมองทะลุ การจับโกหก [Insight: อินไซต์]
- ทักษะการใช้ยา [Medicine: เมดิซิน]
- การหยั่งรู้ [Perception: เพอเซ็พชัน]
- การเอาตัวรอด [Survival: เซอร์ไววัล]

เสน่ห์ [Charisma]

- ทักษะการหลอกลวง [Deception: ดีเซ็พชัน]
- การข่มขู่ [Intimidation: อินทิมิเดชัน]
- การแสดง [Performance: เพอฟอร์มานซ์]
- การโน้มน้าวชักชวน [Persuasion: เพอซูเอชัน]

บางครั้ง DM อาจจะขอเช็คความสามารถโดยใช้ทักษะเฉพาะ ตัวอย่างเช่น "ทอยวิสด้อม (เพอเซ็พชัน) เช็คหน่อย" ผู้เล่นอาจจะถาม DM ว่าใช้โบนัสความเชี่ยวชาญในทักษะด้วยได้มั๊ย ทั้งสองกรณีสามารถใช้โบนัสความเชี่ยวชาญได้หากมีความเชี่ยวชาญในทักษะนั้น หากไม่เชี่ยวชาญก็ทอยเช็คตามปกติ

ตัวอย่างเช่น ถ้าตัวละครพยายามจะไต่หน้าผาอันตราย DM อาจจะขอให้ทอยเช็คความแข็งแกร่ง (ทักษะกรีฑา) [Strength (Athletics)] ถ้าตัวละครมีความเชี่ยวชาญด้านกรีฑา ก็ให้เพิ่มค่าโบนัสความเชี่ยวชาญลงไปในการเช็คความแข็งแกร่ง ถ้าไม่เชี่ยวชาญก็ทอยเช็คไปตามปกติ

#### กฏที่ต่างจากปกติ: การใช้ทักษะในความสามารถอื่น

โดยทั่วไปแล้ว ความเชี่ยวชาญในทักษะของคุณจะใช้ได้ในการเช็คความสามารถเฉพาะแค่บางอย่าง ความเชี่ยวชาญในการกรีฑามักจะใช้กับการเช็คความแข็งแกร่ง ในบางสถานการณ์ แม้ว่าคุณจะเชี่ยวชาญในทักษะอื่นแต่ DM ก็อาจจะขอให้คุณทอยเช็คด้วยการรวมทักษะและความสามารถแบบพิเศษ หรือคุณอาจจะถาม DM ว่าสามารถใช้ความเชี่ยวชาญในทักษะอื่นประกอบการเช็คได้หรือไม่ ตัวอย่างเช่น ถ้าคุณว่ายน้ำข้ามจากเกาะไปแผ่นดินใหญ่ DM อาจจะขอเช็คความอดทน (Constitution) ว่าคุณอึดพอจะสามารถว่ายข้ามไปได้หรือไม่ ในกรณีนี้ DM อาจจะให้คุณทอยเช็คความอดทน (ทักษะกรีฑา) [Constitution (Athletics)] คือใช้เช็คค่า Constitution แต่อนุญาตให้เพิ่มโบนัสความเชี่ยวชาญจากทักษะกรีฑาได้เหมือนที่ใช้เช็คความแข็งแกร่ง ทำนองเดียวกันกับหากคุณเป็นฮาล์ฟอ็อคตัวใหญ่ คุณจะใช้ความแข็งแกร่งข่มขู่ศัตรู DM ของคุณอาจจะขอให้ทอยเช็คการข่มขู่โดยใช้ค่าความแข็งแกร่ง (ทักษะการข่มขู่) [Strength (Intimidation)] ได้ แม้ว่าทักษะการข่มขู่ (Intimidation) จะอยู่ในความสามารถด้านเสน่ห์ (Charisma) ก็ตาม

### การเช็คความสามารถตามธรรมชาติ (Passive Checks)

การเช็คแบบความสามารถตามธรรมชาติเป็นการเช็คความสามารถแบบพิเศษโดยจะไม่ต้องมีการทอยลูกเต๋า เป็นการเช็คที่ใช้กิจกรรมทั่วไปที่เกิดขึ้นได้บ่อย ๆ เช่น การค้นหาประตูลับที่ไล่ค้นทีละส่วน หรืออาจจะใช้เมื่อ DM ต้องการตัดสินว่าตัวละครสามารถทำบางอย่างได้สำเร็จโดยไม่ต้องทอยเต๋าหรือไม่ เล่นการสังเกตุเห็นมอนสเตอร์ที่ซ่อนอยู่

นี่คือวิธีการหาว่าตัวละครมีคะแนนการเช็คความสามารถตามธรรมชาติเท่าใด

**10 + ค่าโมดิไฟเออร์ทั้งหมดที่ใช้ในการเช็คปกติ**

ถ้าตัวละครมีความได้เปรียบ (advantage) ในการเช็ค ให้เพิ่มค่าเข้าไป 5 หากเสียเปรียบ (disadvantage) ให้ลบออก 5

ตัวอย่างเช่น ถ้าตัวละครเลเวล 1 มีค่าความรอบรู้ (Wisdom) 15 และมีความเชี่ยวชาญในทักษะการหยั่งรู้ (Perception) เขาหรือเธอจะมีคะแนนทักษะการหยั่งรู้ตามธรรมชาติอยู่ที่ 14

กฏของการซ่อนตัวที่อยู่ในส่วนของ "ความคล่องแคล่ว (Dexterity)" ด้านล่าง ใช้การเช็คตามธรรมชาตินี้ เช่นเดียวกับกฏการออกสำรวจ

### การทำงานร่วมกัน

บางครั้งตัวละคร 2 คนหรือมากกว่าอาจจะรวมทีมกันเพื่อช่วยกันทำงานหนึ่ง ตัวละครที่เป็นคนนำ หรือคนที่มีค่าโมดิไฟเออร์ของความสามารถมากที่สุด สามารถทอยเช็คความสามารถด้วยการทอยแบบได้เปรียบ (advantage) เป็นการแสดงให้เห็นว่ามีการช่วยเหลือจากคนอื่น ในการต่อสู้ ต้องใช้แอ็กชัน "ช่วยเหลือ" (Help) แทน

ตัวละครจะสามารถให้การช่วยเหลือถ้าสิ่งที่จะทำนั้นสามารถทำได้ด้วยตัวคนเดียว ตัวอย่างเช่น พยายามเปิดล็อคที่ต้องใช้ความเชี่ยวชาญด้านเครื่องมือหัวขโมย ดังนั้นคนที่ไม่มีความเชี่ยวชาญจะไม่สามารถเข้าช่วยได้

ยิ่งกว่านั้น ตัวละครจะช่วยเหลือคนอื่นได้ก็ต่อเมื่องานนั้นจะสำเร็จได้ง่ายขึ้นถ้าใช้คนมากกว่าหนึ่งคนจริง ๆ งานบางงานเช่นการสนเข็มการไปช่วยก็ไม่ได้ทำให้เกิดประโยชน์อะไร

#### การเช็คแบบกลุ่ม

เมื่อหลายคนพยายามจะทำบางอย่างแบบเป็นกลุ่ม DM อาจจะขอให้ทอยเช็คความสามารถกันทั้งกลุ่ม ในสถานการณ์นี้ ตัวละครที่มีความเชี่ยวชาญในงานนั้นจะครอบคลุมคนที่ไม่มีทักษะ

ในการทอยเช็คแบบกลุ่ม ทุกคนในกลุ่มจะทำการทอยเช็คความสามารถ ถ้าอย่างน้อยครึ่งหนึ่งของสมาชิกเช็คผ่าน ถือว่าผ่านทั้งกลุ่ม

ถ้าทอยเช็คไม่ผ่านก็ถือว่าล้มเหลวทั้งกลุ่มเหมือนกัน การเช็คแบบกลุ่มไม่ค่อยเกิดขึ้นเท่าไร และมันจะมีประโยชน์เมื่อผลลัพท์มีผลกับสมาชิกในกลุ่มทั้งหมด ตัวอย่างเช่น เมื่อนักผจญภัยต้องเดินทางผ่านบึง DM อาจจะขอเช็คความรอบรู้  (ทักษะการเอาตัวรอด) [Wisdom (Survival)] เพื่อดูว่าทุกคนสามารถเลี่ยงทรายดูด หลุมยุบ หรือภัยธรรมชาติอื่น ๆ จากสิ่งแวดล้อมได้หรือไม่ ถ้าอย่างน้อยครึ่งหนึ่งของกลุ่มทำสำเร็จ ความสำเร็จนั้นก็สามารถจะช่วยนำทางให้คนอื่นรอดพ้นอันตรายไปได้ ในทางกลับกันก็ซวยกันทั้งกลุ่ม

## <a name="Using Each Ability">การใช้งานความสามารถแต่ละอย่าง</a>

ทุก ๆ กิจกรรมที่ตัวละครหรือมอนสเตอร์ต้องพยายามทำให้สำเร็จในเกมจะหนีไม่พ้นหนึ่งในความสามารถ 6 ด้านนี้ ส่วนนี้จะอธิบายในรายละเอียดว่าความสามารถเหล่านั้นหมายถึงอะไรและวิธีการใช้งานในเกม

### ความแข็งแกร่ง (Strength)
ความแข็งแกร่งเป็นตัววัดพลังทางร่างกาย การฝึกฝนด้านกรีฑา และขอบเขตที่คุณสามารถออกแรงทางกายภาพได้

#### การเช็คความแข็งแกร่ง 
การทดสอบความแข็งแกร่งเป็นการจำลองความพยายามในการยก ดัน ดึง หรือทำลายของบางสิ่ง การดันตัวเองผ่านพื้นที่ หรือการใช้กำลังหักเอาในบางสถานการณ์ ทักษะทางกรีฑา (Athletics skill) เป็นสิ่งสะท้อนระดับของความแข็งแกร่ง

##### <a name="Athletics">ทักษะทางกรีฑา (Athletics)  
การเช็คคะแนนความแข็งแกร่ง (ทักษะทางกรีฑา) ครอบคลุมสถานการณ์ลำบากที่คุณเผชิญในขณะที่ปีน กระโดด หรือว่ายน้ำ ตัวอย่างในกิจกรรมเหล่านี้

- คุณพยายามจะปีนหน้าผาชันหรือลื่นมาก โดยพยายามเลี่ยงจุดอันตรายขณะไต่ไปตามผนังหรือเกาะอยู่กับพื้นผิวขณะที่บางอย่างพยายามทำให้คุณร่วงลงไป
- คุณพยายามจะโดดข้ามระยะที่ไกลมาก
- คุณพยายามว่ายน้ำหรือลอยตัวอยู่ท่ามกลางกระแสน้ำเชี่ยวกราก กลางคลื่นจากพายุ หรือพื้นที่ที่มีสาหร่ายขึ้นหนาแน่น หรือมีอะไรกำลังดันหรือดึงคุณลงใต้น้ำ หรืออะไรก็ตามที่ขัดขวางการว่ายน้ำของคุณ

##### การเช็คความแข็งแกร่งแบบอื่น  
DM อาจจะขอเช็คความแข็งแกร่งเมื่อคุณพยายามจะทำงานดังต่อไปนี้ให้สำเร็จ

- พังประตูที่ติด ล็อคอยู่ หรือประตูกรง
- สลัดเชือกให้หลุด
- คลานผ่านช่องแคบ
- เกาะรถม้าที่กำลังแล่นไปขณะที่คุณถูกลากไปด้วย
- โค่นรูปปั้น
- ดันไม่ให้หินกลิ้งไป

#### การทอยโจมตีและทอยความเสียหายด้วยค่าความแข็งแกร่ง  
คุณสามารถเพิ่มค่าโมดิไฟเออร์ของความแข็งแกร่งลงไปในการทอยโจมตีและการทอยความเสียหายได้ เมื่อโจมตีด้วยอาวุธระยะประชิดตัวเช่นคฑา (mace) ขวานสงคราม (battleaxe) หรือหอกซัด (javelin) คุณใช้อาวุธประยะประชิดเข้าโจมตีแบบตัวต่อตัวและอาวุธบางอย่างก็สามารถขว้างได้ด้วย เป็นการโจมตีแบบระยะไกล

**การยกและการแบกของ**  
คะแนนความแข็งแกร่งของคุณจะเป็นตัวบอกน้ำหนักที่คุณสามารถแบกได้ คำอธิบายด้านล่างเป็นตัวกำหนดว่าคุณสามารถยกและแบบอะไรได้บ้าง

**ปริมาณสัมภาระ** น้ำหนักสัมภาระที่คุณแบกได้จะคำนวณโดยใช้คะแนนความแข็งแกร่งคูณ 15 นี่คือน้ำหนักเป็นปอนด์ที่คุณสามารถแบกได้ซึ่งก็มากพอที่ตัวละครทั่วไปจะไม่ต้องกังวลว่าจะไม่พอ

**การดัน การลาก หรือการยก** คุณสามารถดัน ลาก หรือยกสิ่งที่มีน้ำหนัก (หน่วยปอนด์) มากกว่าคุณ 2 เท่าได้ (หรือเอา 30 คูณค่าความแข็งแกร่งของคุณ) ขณะดันหรือลากสิ่งที่มีน้ำหนักมากนี้จะทำให้คุณเคลื่อนที่ช้าลง 5 ฟุต

**ขนาดและความแข็งแกร่ง** สิ่งมีชีวิตที่ตัวใหญ่ขึ้นจะรับน้ำหนักได้มากขึ้น ซึ่งนั่นหมายความว่าสิ่งมีชีวิตตัวเล็กก็จะแบกของได้น้อย กลุ่มที่มีขนาดใหญ่กว่าขนาดกลาง (Medium) คูณ 2 ให้ปริมาณที่สามารถดัน ลาก หรือยกได้ และหารครึ่งในกรณีของสิ่งมีชีวิตขนาดจิ๋ว (Tiny)

**กฏเพิ่มเติม: ภาระถ่วงน้ำหนัก (encumbrance)**  
กฏในการยกและแบกของนั้นตั้งใจให้ง่าย ส่วนนี้เป็นกฏเพิ่มเติมถ้าคุณมองหากฏแบบละเอียดที่เกี่ยวกับผลกระทบกับตัวละครในเรื่องน้ำหนักจากอุปกรณ์ติดตัว เมื่อใช้กฏเพิ่มเติมนี้ให้มองข้ามคอลัมภ์ความแข็งแกร่งในตารางรายการชุดเกราะ

ถ้าคุณแบกน้ำหนักมากกว่าค่าความแข็งแกร่งของคุณไป 5 เท่า คุณตกอยู่ใน **ภาวะถูกถ่วงน้ำหนัก (encumbered)** ซึ่งหมายความว่าความเร็วจะตกลงไป 10 ฟุต

ถ้าคุณแบกน้ำหนักมากกว่าค่าความแข็งแกร่งของคุณไป 10 เท่า ไปจนสุดค่าน้ำหนักที่สามารถแบกได้ คุณจะอยู่ใน **ภาวะถูกถ่วงน้ำหนักอย่างมาก (heavily encumbered)** ซึ่งหมายถึงความเร็วจะลดลงไป 20 ฟุต และการทอยเช็คความสามารถ ทอยโจมตีและทอยป้องกันที่ใช้ค่าความแข็งแกร่ง ความคล่องแคล่ว (Dexterity) หรือค่าความอดทน (Constitution) จะเป็นการทอยแบบเสียเปรียบทั้งหมด 

### ความคล่องแคล่ว (Dexterity)
ความคล่องแคล่วเป็นตัววัดความรวดเร็ว ความยืดหยุ่นและสมดุลย์ร่างกาาย

#### การเช็คความคล่องแคล่ว (Dexterity Checks)  
การเช็คความคล่องแคล่วเป็นการจำลองความพยายามในการเคลื่อนที่อย่างแผ่วเบา รวดเร็ว หรือเงียบกริบ หรือการพยุงตัวไม่ให้ร่วงตกจากการก้าวเท้าผาดโผน ทักษะกายกรรม ทักษะมือไว และทักษะการลอบเร้นสะท้อนถึงระดับความสามารถของตัวละครผ่านการเช็คความคล่องแคล่ว

##### <a name="Acrobatics">ทักษะกายกรรม [Acrobatics: อะโครแบติกส์]  
การเช็คความคล่องแคล่ว (ทักษะกายกรรม) ครอบคลุมความพยายามในการควบคุมการก้าวเดินในสถานการณ์ล่อแหลม เช่นเมื่อคุณพยายามจะวิ่งข้ามแผ่นน้ำแข็ง ทรงตัวบนเชือก หรือพยายามทรงตัวบนเรือที่โคลงเคลง DM อาจจะขอให้ทอยเช็ค ความคล่องแคล่ว (ทักษะกายกรรม) [Dexterity (Acrobatics)] เพื่อดูว่าคุณสามารถตีลังกา ซัมเมอร์ซอลท์ หรือพุ่งม้วนตัวได้หรือไม่

##### <a name="Sleight of Hand">ทักษะมือไว [Sleight of Hand: สไลท์ ออฟ แฮนด์]**  
เมื่อไรก็ตามที่คุณพยายามเล่นกลหรือแอบทำบางอย่างเช่นหยิบของไปใส่คนอื่นหรือแอบฉวยของมาเก็บไว้กับตัว ให้ทอยเช็คความคล่องแคล่ว (ทักษะมือไว) [Dexterity (Sleight of Hand)] DM อาจจะขอเช็คความสามารถนี้เพื่อตัดสินว่าคุณสามารถฉวยถุงเงินหรือของจากกระเป๋าคนอื่นได้หรือไม่

##### <a name="Stealth">ทักษะลอบเร้น [Stealth: สเต็ลธ์]  
ให้ทอยเช็คความคล่องแคล่ว (ทักษะลอบเร้น) [Dexterity (Stealth)] เมื่อคุณพยายามจะซ่อนตัวจากศัตรู แว่บผ่านยาม ชิ่งหลบออกไปโดยไม่ให้ใครรู้ หรือย่องเข้าหาใครโดยไม่ให้เขารู้ตัว

**การเช็คความสามารถด้านความคล่องตัวแบบอื่น ๆ**  
DM อาจจะขอเช็คความคล่องตัวเมื่อคุณพยายามทำสิ่งดังต่อไปนี้

- ควบคุณรถลากเมื่อแล่นบนทางชัน
- หักเลี้ยวรถม้าเมื่อถึงโค้งหักศอก
- สะเดาะกุญแจ
- ถอนกับดัก
- มัดตัวเชลยอย่างแน่นหนา
- แก้มัด
- เล่นเครื่องดนตรีที่เป็นเครื่องสาย
- สร้างวัตถุขนาดเล็กที่มีรายละเอียดสูง

### การใช้ค่าความคล่องแคล่วในการทอยโจมตีและทอยความเสียหาย
คุณเพิ่มค่าโมดิไฟเออร์ของความคล่องตัวเข้าไปในการทอยโจมตีและการทอยความเสียหายเมื่อคุณโจมตีด้วยอาวุธระยะไกล เช่นสลิงหรือธนูยาว คุณยังสามารถเพิ่มค่าโมดิไฟเออร์ความคล่องตัวเข้าไปในการทอยโจมตีและการทอยความเสียหายเมื่อคุณโจมตีด้วยอาวุธระยะประชิดตัวที่มีคุณสมบัติใช้กลเม็ด (finesse) เช่นกริช (dagger) หรือเรเปีย (rapier)

### ระดับของเกราะ [Armor Class: อาเมอร์คลาส AC]
ขึ้นอยู่กับชุดเกราะที่คุณสวมใส่ คุณอาจจะเพิ่มค่าโมดิไฟเออร์ความคล่องแคล่วลงไปในค่าระดับเกราะได้

### ลำดับการต่อสู้ [Initiative: อินนิทิเอทีฟ]
ในช่วงก่อนเริ่มต้นในทุกการต่อสู้ คุณจะทอยลำดับการต่อสู้โดยการทอยเช็คความคล่องแคล่ว ลำดับการต่อสู้จะเป็นตัวบอกว่าใครได้โจมตีก่อนหลัง (turn: เทิร์น) ในการต่อสู้แต่ละครั้ง

>**การซ่อนตัว**
>
>DM จะตัดสินว่าเมื่อใดที่สถานการณ์เหมาะสมที่จะให้ซ่อนตัวได้ เมื่อคุณพยายามซ่อนตัว ให้ทอยเช็คความคล่องแคล่ว (ทักษะการลอบเร้น) [Dexterity (Stealth)] จนกระทั่งคุณถูกค้นพบหรือคุณหยุดซ่อนตัว ค่าที่ได้จากการเช็คจะนำมาแข่งกับค่าจากการเช็คความรอบรู้ (การรับรู้) [Wisdom (Perception)] ของสิ่งมีชีวิตที่กำลังค้นหาคุณอยู่
>
>คุณไม่สามารถซ่อนจากสิ่งมีชีวิตที่มองเห็นคุณอย่างชัดเจนได้ และคุณจะหลุดจากการซ่อนตัวถ้าคุณทำเสียงดัง เช่นการตะโกนเตือนเพื่อนหรือเตะแจกันล้ม สิ่งมีชีวิตที่ล่องหนจะอยู่ในสภาพซ่อนตัวเสมอ สัญญาณที่บอกว่าสิ่งนั้นเคลื่อนที่มักจะสังเกตุได้และที่สำคัญมันต้องอยู่เงียบ ๆ
>
>ในการต่อสู้ สิ่งมีชีวิตส่วนใหญ่จะตื่นตัวเพื่อระวังอันตรายรอบด้าน ดังนั้นหากคุณออกจากการซ่อนตัวและเข้าหา มันมักจะเห็นคุณ อย่างไรก็ตามในบางสถานการณ์ DM อาจจะอนุญาตให้คุณคงสภาพซ่อนตัวอยู่ได้หากคุณเข้าหาศัตรูที่ถูกทำให้ไขว้เขว ทำให้คุณสามารถทอยแบบได้เปรียบในการโจมตีได้จนกว่าคุณจะถูกพบ
>
>**การรับรู้ตามธรรมชาติ (Passive Perception)** เมื่อคุณซ่อนตัว ก็มีโอกาสที่บางคนอาจจะรับรู้ได้ว่าคุณอยู่ตรงนั้นแม้ว่าจะไม่ได้ค้นหา ในการตัดสินว่าสิ่งมีชีวิตนั้นรู้ว่าคุณซ่อนตัวอยู่หรือไม่ DM จะเทียบค่าการทอยเช็คความคล่องตัว (ทักษะการลอบเร้น) [Dexterity (Stealth)] ของคุณกับค่าการรับรู้ตามธรรมชาติ [passive Wisdom (Perception)] ของสิ่งมีชีวิตนั้น ซึ่งก็จะเท่ากับ 10 + ค่าโมดิไฟเออร์ของความรอบรู้ (Wisdom modifier) รวมถึงโบนัสและการลดทอนด้วย ถ้าสิ่งมีชีวิตนั้นอยู่ในภาวะได้เปรียบ (advantage) ให้ +5 ถ้าอยู่ในภาวะเสียเปรียบ ให้ -5 เช่น ตัวละครเลเวล 1 (มีค่าความชำนาญ +2) มีค่าความรอบรู้ (Wisdom) 15 (โมดิไฟเออร์ +2) และมีความเชี่ยวชาญในทักษะการรับรู้ (Perception) เขาหรือเธอจะมีค่าการรับรู้แบบตามธรรมชาติ (passive Wisdom (Perception)) อยู่ที่ 14
>
>คุณสามารถเห็นอะไรบ้าง? หนึ่งในปัจจัยหลักในการตัดสินว่าคุณสามารถจะหาสิ่งมีชีวิตหรือสิ่งของได้เก่งแค่ไหนคือคุณสามารถจะมองเห็นพื้นที่ได้ดีแค่ไหน ซึ่งพื้นที่ก็อาจจะมีแสงน้อยหรือแทบจะมืด ซึ่งจะมีอธิบายในบทที่ 8

### ความอดทน (Constitution)
ความอดทนเป็นตัววัดสุขภาพ, ความทรหด และพลังชีวิต

#### การทดสอบความอดทน (Constitution Checks)
การทดสอบความอดทนเป็นสิ่งไม่ปกติ และไม่มีทักษะใดที่จะใช้ในการทดสอบค่าความอดทนได้ เพราะความทรหดทนทานเป็นความสามารถแฝงไม่ได้เป็นทักษะทั้งในตัวละครและมอนสเตอร์ การทอยเช็คความอดทนเป็นการจำลองความพยายามที่จะฝ่าขีดจำกัดปกติของร่างกาย อย่างไรก็ตาม 

DM อาจจะขอทอยเช็คความอดทนเมื่อคุณพยายามจะทำสิ่งเหล่านี้ให้สำเร็จ

- กลั้นหายใจ
- เดินทางหรือทำงานต่อเนื่องกันหลายชั่วโมงโดยไม่พัก
- ไม่หลับไม่นอน
- อยู่โดยไม่กินน้ำและอาหาร
- ดวดแอลรวดเดียวทั้งเหยือก

### ค่า HP (Hit Points)
ค่าโมดิไฟเออร์ของความอดทนจะช่วยในเรื่องค่าเลือด (HP) ของคุณ โดยปกติแล้วคุณจะเพิ่มค่าโมดิไฟเออร์ของความอดทนเข้าไปในแต่ละฮิตไดซ์ (Hit Die) ที่คุณทอยเพื่อหาค่าเลือด

เมื่อค่าโมดิไฟเออร์ของความอดทนเปลียนแปลง ค่า HP สูงสุดก็จะเปลียนตามด้วยเหมือนกับที่ค่าโมดิไฟเออร์เปลี่ยนไปจากเมื่อเลเวล 1 ตัวอย่างเช่น ถ้าคุณเพิ่มคะแนนความอดทนเมื่อคุณถึงเลเวล 4 และค่าโมดิไฟเออร์ของความอดทนเพิ่มขึ้นจาก +1 เป็น +2 คุณปรับ HP สูงสุดด้วยค่าโมดิไฟเออร์ +2 ดังนั้นคุณจะเพิ่ม HP ทีละ 3 ในช่วง 3 เลเวลแรก และต่อมาก็ทอย HP สำหรับเลเวล 4 โดยใช้ค่าโมดิไฟเออร์ใหม่ หรือถ้าคุณอยู่เลเวล 7 และมีผลกระทบบางอย่างที่ลดค่าความอดทนลงจนทำให้ค่าโมดิไฟเออร์ลดลง 1 ค่า HP มากสุดของคุณจะลดลง 7 ด้วย

### ความฉลาด (Intelligence)
ความฉลาดเป็นตัววัดความหลักแหลมทางอารมณ์ ความแม่นยำในการจดจำและความสามารถในการใช้เหตุผล

#### การทดสอบความฉลาด (Intelligence Checks)
การทอยทดสอบความฉลาดจะใช้เมื่อคุณต้องใช้ความสามารถด้านตรรกะ การศึกษา ความจำหรือการใช้เหตุผลแบบอนุมาน ทักษะด้านตำนาน ประวัติศาสตร์ การสืบสวน การรู้จักธรรมชาติ และความรู้ด้านศาสนา ทักษะเหล่านี้สะท้อนให้เห็นระดับสติปัญญาความฉลาด

##### <a name="Arcana">ทักษะด้านตำนาน [Arcana: อาร์คาน่า]
ความรู้เกี่ยวกับตำนานจะวัดความสามารถของคุณในการระลึกถึงเรื่องเล่าเกี่ยวกับคาถา ไอเทมวิเศษ สัญลักษณ์ประหลาด ประเพณีที่เกี่ยวข้องกับเวทย์มนต์ โลกต่างมิติ (planes of existence) และสิ่งมีชีวิตที่อาศัยอยู่ในโลกดังกล่าว

##### <a name="History">ทักษะด้านประวัติศาสตร์ [History: ฮิสทอรี่]
ความรู้เกี่ยวกับประวัติศาสตร์จะวัดความสามารถของคุณในการระลึกถึงตำนานเกี่ยวกับเหตุการณ์ทางประวัติศาสตร์ บุคคลผู้เป็นตำนาน อาณาจักรโบราณ ข้อพิพาทแต่เก่าก่อน สงครามที่เพิ่งเกิดขึ้น และอารยธรรมที่ล่มสลายไปแล้ว

##### <a name="Investigation">ทักษะการสืบสวน [Investigation: อินเวสติเกชัน]
เมื่อคุณมองไปรอบ ๆ เพื่อหาเบาะแสและหาข้อสรุปจากเบาะแสนั้น คุณจะทอยทดสอบความรู้ด้านทักษะการสืบสวน คุณอาจจะพอเดาได้ว่าสิ่งของที่กำลังหานั้นอยู่ตรงไหน ดูสภาพบาดแผลแล้วบอกได้ว่าเกิดจากอาวุธชนิดใด หรือพิจารณาจุดอันตรายในอุโมงค์ที่อาจทำให้มันถล่มลงมาได้ การไล่อ่านม้วนคัมภีร์โบราณเพื่อหาชิ้นส่วนข้อมูลที่จำเป็นก็ถือว่าเหมาะกับการทอยทดสอบทักษะการสืบสวน

##### <a name="Nature">ทักษะความรู้ทางธรรมชาติ [Nature: เนเจอร์]
ทักษะความรู้ทางธรรมชาติจะวัดความสามารถในการระลึกถึงเรื่องราวเกี่ยวกับพื้นที่ พืชพรรณและสัตว์ป่า สภาพอากาศ และวงรอบทางธรรมชาติ

##### <a name="Religion">ความรู้ทางศาสนา [Religion: รีลิเจียน]
ความรู้ด้านศาสนาจะวัดความสามารถในการระลึกรู้ตำนานเกี่ยวกับเทพยดา พิธีกรรมและการสวดทำพิธี โครงสร้างองค์กรศาสนา สัญลักษณ์ศักดิ์สิทธิ์ และวัตรปฏิบัติของลัทธิลับ

**การทดสอบความรู้ด้านอื่น ๆ**
DM อาจจะขอทดสอบความฉลาดเมื่อคุณพยายามจะทำสิ่งเหล่านี้ให้สำเร็จ:

- การสื่อสารกับสิ่งมีชีวิตโดยไม่ใช้คำพูด
- ประเมินราคาของสิ่งของมีค่า
- การปลอมตัวเพื่อลอบผ่านยามเฝ้าประตูเมือง
- ปลอมเอกสาร
- ระลึกถึงตำนานเกี่ยวกับการสร้างของหรือการค้า 
- การประชันทักษะ

**ความสามารถในการใช้เวทย์**
วิซาร์ดจะใช้คะแนนความฉลาดในการร่ายเวทย์ โดยจะช่วยในการกำหนดระดับความยากในการทอยป้องกันของเวทย์มนต์ที่พวกเขาใช้

### ความรอบรู้ (Wisdom)
ความรอบรู้จะสะท้อนถึงความสามารถในการปรับตัวให้เข้ากับสิ่งแวดล้อมรอบตัวคุณและเป็นตัวแทนของการรับรู้สิ่งต่าง ๆ และการหยั่งรู้

#### การทดสอบความรอบรู้ (Wisdom Checks)
การทดสอบความรอบรู้อาจเป็นการสะท้อนถึงความพยายามในการอ่านภาษากาย, การทำความเข้าใจความรู้สึกของผู้อื่น, การรับรู้สิ่งแวดล้อม, หรือการดูแลรักษาคนเจ็บป่วย ทักษะการจัดการสัตว์ การมองทะลุ ทักษะทางยา ทักษะการรับรู้ และทักษะการเอาตัวรอด ทักษะเหล่านี้เป็นตัวสะท้อนระดับของความสามารถด้านความรอบรู้

##### <a name="Animal Handling">ทักษะการจัดการสัตว์ (Animal Handling)
เมื่อเกิดคำถามขึ้นว่าคุณสามารถจะทำให้สัตว์สงบลงได้หรือไม่ การทำให้ม้าที่กำลังตกใจสงบลง หรือจับสังเกตุถึงสิ่งที่สัตว์ตั้งใจจะทำ DM อาจจะขอให้คุณทอยเช็ค ความรอบรู้ (ทักษะการจัดการสัตว์) คุณจะต้องทอยเช็คทักษะการควบคุมสัตว์ด้วยหากคุณพยายามจะขี่สัตว์นั้นแบบไม่ปกติ

##### <a name="Insight">ทักษะการมองทะลุ (Insight)
การทดสอบความรอบรู้ (ทักษะการมองทะลุ) เป็นการตัดสินว่าคุณสามารถจะรู้ความตั้งใจที่แท้จริงของสิ่งมีชีวิตนั้นหรือไม่ เช่นเมื่อคุณต้องการจับโกหกหรือคาดเดาว่าใครบางคนจะทำอะไรต่อไป การทำแบบนั้นได้จะต้องรับรู้เบาแสต่าง ๆ จากท่าทางร่างกาย นิสัยการพูด และความเปลี่ยนแปลงในการวางตัว

##### <a name="Medicine">ทักษะทางยา (Medicine)
การทดสอบความรู้ทางยาจะตัดสินว่าคุณสามารถช่วยชีวิตเพื่อนที่กำลังจะตายหรือวิเคราะห์อาการป่วยได้หรือไม่

##### <a name="Perception">ทักษะการรับรู้ (Perception)
การทดสอบความรอบรู้ (ทักษะการรับรู้) ช่วยให้คุณมองเห็น ได้ยิน หรือตรวจจับการมีอยู่ของบางสิ่งบางอย่างได้ โดยจะวัดการรับรู้โดยทั่วไปของคุณเกี่ยวกับสภาพแวดล้อมและความเฉียบแหลมของประสาทสัมผัสของคุณ ตัวอย่างเช่น คุณอาจพยายามฟังการสนทนาผ่านประตูที่ปิด แอบฟังใต้หน้าต่างที่เปิดอยู่ หรือได้ยินสัตว์ประหลาดเคลื่อนไหวอย่างลับ ๆ อยู่ในป่า หรือคุณอาจพยายามมองหาสิ่งที่ปิดบังหรือพลาดได้ง่าย ไม่ว่าจะเป็นออร์คที่กำลังซุ่มโจมตีอยู่ริมถนน อันธพาลซ่อนตัวอยู่ในเงามืดของตรอก หรือแสงเทียนใต้ประตูลับที่ปิดอยู่

>**การค้นหาสิ่งที่ซ่อนอยู่**
>
>เมื่อตัวละครของคุณค้นหาวัตถุที่ซ่อนอยู่ เช่น ประตูลับหรือกับดัก โดยทั่วไป DM จะขอให้คุณทอยทดสอบความรอบรู้ (ทักษะการรับรู้) การตรวจสอบดังกล่าวสามารถใช้เพื่อค้นหารายละเอียดที่ซ่อนอยู่หรือข้อมูลและเบาะแสอื่น ๆ ที่คุณอาจมองข้ามไป
>
>ในกรณีส่วนใหญ่ คุณจะต้องอธิบายว่าคุณกำลังมองหาจุดใดเพื่อให้ DM สามารถระบุโอกาสที่คุณจะประสบความสำเร็จได้ ตัวอย่างเช่น กุญแจซ่อนอยู่ใต้ชุดเสื้อผ้าที่พับอยู่ในลิ้นชักด้านบนของสำนักงาน หากคุณบอก DM ว่าคุณเดินไปรอบๆ ห้อง โดยมองไปที่ผนังและเฟอร์นิเจอร์เพื่อหาเบาะแส คุณจะไม่มีโอกาสที่จะพบกุญแจ ไม่ว่าผลการตรวจสอบความรอบรู้ (ทักษะการรับรู้) ของคุณจะเป็นอย่างไร คุณจะต้องระบุว่าคุณกำลังเปิดลิ้นชักหรือค้นหาสำนักงานเพื่อที่จะมีโอกาสประสบความสำเร็จ

##### <a name="Survival">ทักษะการเอาตัวรอด (Survival)
DM อาจจะให้คุณทอยทดสอบความรอบรู้ (ทักษะการเอาตัวรอด) เมื่อคุณทำการแกะรอย, ล่าสัตว์ป่า, เดินนำกลุ่มผ่านทุ่งน้ำแข็งร้าง, มองหาสัญญาณของโอล์วแบร์ที่อาศัยอยู่ใกล้ ๆ, การคาดเดาสภาพอากาศ หรือหลีกเลี่ยงทรายดูดและภัยทางธรรมชาติอื่น ๆ

#### การทดสอบความรอบรู้ในแบบอื่น (Other Wisdom Checks)
DM อาจจะขอให้คุณทอยทดสอบความรอบรู้เมื่อคุณพยายามจะทำสิ่งเหล่านี้:

- การตัดสินใจเลือกทำสิ่งหนึ่ง Get a gut feeling about what course of action to follow
- การเดาว่าสิ่งมีชีวิตนั้นยังมีชีวิตอยู่หรือเป็นอันเด็ด

### ความสามารถในการใช้เวทย์มนต์ (Spellcasting Ability)
เคลอริก, ดรูอิด และเรนเจอร์จะใช้ความรอบรู้ในการร่ายเวทย์ ซึ่งจะช่วยในการกำหนดระดับความยากในการทอยป้องกันผลจากเวทย์มนต์ที่พวกเขาใช้

## เสน่ห์ (Charisma)
เสน่ห์ จะเป็นตัววัดความสามารถในการมีปฏิสัมพันธ์กับผู้อื่น รวมถึงปัจจัยส่งเสริมอย่างความมั่นใจในตัวเองและวาทะศิลป์ และยังแสดงออกถึงความน่าหลงใหลและความน่าเกรงขามออกคำสั่งได้

### การทดสอบเสน่ห์ (Charisma Checks)
การเรียกทดสอบเสน่ห์จะเกิดขึ้นเมื่อคุณพยายามจะชี้นำหรือทำให้คนอื่นสนุกสนาน เมื่อคุณพยายามทำให้เป็นที่น่าประทับใจหรือเล่าเรื่องแต่งเพื่อโน้มน้าวคนฟัง หรือเมื่อต้องดำเนินการสนทนาที่ซับซ้อน ทักษะการหลอกลวง ทักษะการข่มขู่ ทักษะการแสดงและทักษะการโน้มน้าวเป็นตัวบอกระดับความสามารถด้านเสน่ห์ของคุณ

##### <a name="Deception">ทักษะการหลอกลวง (Deception)
ความสามารถด้านเสน่ห์ (ทักษะการหลอกลวง) จะตัดสินว่าคุณปกปิดความจริงได้ดีขนาดไหน ทั้งด้านคำพูดและการแสดงออก การบิดเบือนนี้เป็นไปได้ทุกอย่างตั้งแต่การทำให้ไขว้เขวด้วยการพูดกำกวมจนถึงการพูดโกหกเต็ม ๆ สถานการณ์ทั่วไปเช่นไปชวนยามคุยให้สับสน หลอกพ่อค้า ได้เงินจากการพนัน ปลอมตัวเพื่อหลบหนี แกล้งรับรองให้คลายความสงสัย หรือทำหน้านิ่งเมื่อพูดโกหก

##### <a name="Intimidation">ทักษะการข่มขู่ (Intimidation)
เมื่อคุณพยายามจะโน้มน้าวบางคนด้วยการข่มขู่ การกร่าง และการทำร้ายร่างกาย DM อาจะให้คุณทดสอบความสามารถด้านเสน่ห์ (ทักษะการข่มขู่) ตัวอย่างเช่นการพยายามรีดข้อมูลจากเชลย ขู่นักเลงข้างถนนไม่ให้มาหาเรื่อง หรือใช้ขวดปากฉลามในการพูดคุยกับท่านฑูตให้เปลี่ยนใจอย่างสันติ

##### <a name="Performance">ทักษะการแสดง (Performance)
ทักษะการแสดงจะเป็นตัวกำหนดว่าคุณทำให้ผู้ชมประทับใจในเสียงดนตรี การเต้นรำ การแสดงละคร การเล่าเรื่องหรือการแสดงแบบอื่นของคุณแค่ไหน

##### <a name="Persuasion">ทักษะการโน้มน้าว (Persuasion)
เมื่อคุณพยายามโน้มน้าวบุคคลหรือกลุ่มบุคคลด้วยไหวพริบ ความสง่างามทางสังคม หรือการมีลักษณะนิสัยที่ดูดี DM อาจขอให้คุณตรวจสอบเสน่ห์ (การโน้มน้าวใจ) โดยปกติแล้ว คุณใช้การโน้มน้าวใจเมื่อกระทำการโดยสุจริต เพื่อส่งเสริมมิตรภาพ ร้องขออย่างจริงใจ หรือแสดงมารยาทที่เหมาะสม ตัวอย่างของการโน้มน้าวผู้อื่น ได้แก่ การโน้มน้าวมหาดเล็กให้พรรคของคุณเข้าเฝ้ากษัตริย์ การเจรจาสันติภาพระหว่างชนเผ่าที่ทำสงครามกัน หรือการสร้างแรงบันดาลใจให้กับฝูงชนในเมือง

#### Other Charisma Checks
DM อาจจะขอให้คุณทอยทดสอบความความสามารถด้านเสน่ห์เมื่อคุณพยายามจะทำสิ่งเหล่านี้:

- หาคนที่ดีที่สุดที่จะพูดคุยด้วยเพื่อหาข่าวสาร ข่าวลือ และข่าวซุบซิบ
- แทรกเข้าไปในกลุ่มคนเพื่อทำความเข้าใจหัวข้อสำคัญของการสนทนา

### ความสามารถในการใช้เวทย์มนต์ (Spellcasting Ability)
บาร์ด, พาลาดิน, ซอเซอร์เรอร์ และวอร์ล็อคจะใช้ค่าเสน่ห์เป็นความสามารถในการร่ายเวทย์ ซึ่งจะช่วยในการกำหนดระดับความยากในการทอยป้องกันเวทย์ที่พวกเขาใช้


## <a name="saving-throw">การทอยป้องกัน (Saving Throws)</a>

การทอยป้องกัน--หรือเรียกว่า "ป้องกัน"--เป็นตัวแทนความพยายามของการขัดขืนเวทย์มนต์ หลบกับดัก ทนพิษ การต้านโรค หรือภัยในแบบเดียวกัน คุณมักไม่ต้องเลือกที่จะต้องทอยป้องกัน คุณมักจะถูกบังคับให้ต้องทอยเพราะตัวละครของคุณกำลังตกอยู่ในอันตราย

ในการทอยป้องกัน ทอย d20 และเพิ่มค่าโมดิไฟเออร์ของความสามารถที่กำหนด เช่นคุณจะใช้ค่าโมดิไฟเออร์ของความคล่องแคล่ว (Dexterity) สำหรับการทอยป้องกันด้วยค่าความคล่องแคล่ว

การทอยป้องกันสามารถถูกปรับปรุงได้ด้วยโบนัสหรือการปรับลดตามสถานการณ์ และอาจได้รับผลกระทบจากความได้เปรียบและความเสียเปรียบ ตามที่ DM กำหนด

แต่ละคลาสจะให้ค่าความชำนาญในการทอยป้องกันอย่างน้อยสองอย่าง ตัวอย่างเช่น วิซาร์ด จะมีความชำนาญในด้านการทอยป้องกันเกี่ยวกับความฉลาด (Intelligence) เช่นเดียวกับความเชี่ยวชาญในทักษะ ความเชี่ยวชาญในการทอยป้องกันก็ทำให้ตัวละครสามารถใช้โบนัสความเชี่ยวชาญ (proficiency bonus) ในการทอยป้องกันโดยใช้คะแนนความสามารถบางอย่างได้ มอนสเตอร์บางตัวก็มีความเชี่ยวชาญในการทอยป้องกันด้วยเหมือนกัน

ระดับความยาก (DC) ของการทอยป้องกันจะถูกกำหนดโดยสิ่งที่ทำให้ต้องทอยป้องกัน เช่น DC สำหรับการทอยป้องกันผลจากเวทจะถูกกำหนดจากความสามารถและความเชี่ยวชาญของผู้ร่ายเวทย์

ผลจากการทอยป้องกันสำเร็จหรือล้มเหลวจะระบุในรายละเอียดของสิ่งที่ทำให้ต้องทอย โดยทั่วไปแล้วการทอยป้องกันสำเร็จจะหมายถึงตัวละครรอดจากภัยอันตราย หรือลดความเสียหายจากสิ่งที่ทำให้เกิดความเสียหาย