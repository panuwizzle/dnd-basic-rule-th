---
layout: page
---
# บทที่ 3: คลาส

นักผจญภัยเป็นคนพิเศษ ถูกผลักดันด้วยความกระหายความตื่นเต้นที่ได้มุ่งสู่วิถีชีวิตที่ผู้อื่นไม่กล้าแม้จะคิด พวกเขาเป็นฮีโร่ ผู้ฝักใฝ่การออกสำรวจสถานที่อันตรายในโลก และรับความท้าทายที่หญิงชายน้อยคนจะสามารถทำได้

คลาสเป็นคำอธิบายพื้นฐานของสิ่งที่ตัวละครของคุณทำได้ มันมากกว่าอาชีพ มันเป็นวิถีชีวิตที่ตัวละครของคุณเลือก คลาสจะกำหนดวิธีคิดของคุณเกี่ยวกับโลกและการมีปฏิสัมพันธ์กับสิ่งต่าง ๆ ความสัมพันธ์กับผู้อื่นรวมถึงอำนาจในโลกต่างมิติ ไฟท์เตอร์เป็นตัวอย่าง อาจจะมองโลกในด้านกลยุทธ์และการหลบหลีก และมองตัวเองเสมือนตัวหมากในเกมที่ใหญ่กว่า เคลอริกที่เป็นเหมือนด้านตรงข้าม อาจจะมองว่าตนเองเป็นผู้รับใช้ที่ซื่อสัตย์ในแผนการที่ยังไม่เปิดเผยของเทพเจ้า หรือเป็นความขัดแย้งที่กำลังคุกรุ่นระหว่างเทพด้วยกัน ในขณะที่ไฟท์เตอร์มีสายสัมพันธ์กับกองกำลังทหารรับจ้างหรือกองทัพ เหล่าเคลอริกก็รู้จักกับเหล่านักบวช พาลาดิน และสาวกผู้มีศรัทธาร่วมกัน

คลาสที่คุณเลือกจะให้ความสามารถพิเศษที่หลากหลาย เช่นไฟท์เตอร์ที่มีความเป็นเลิศด้านอาวุธและชุดเกราะ และคาถาของวิซาร์ดบางอย่าง ในช่วงเลเวลต่ำ คลาสจะให้ความสามารถพิเศษแค่สองถึงสามอย่าง แต่เมื่อเลเวลเพิ่มขึ้นคุณจะได้รับเพิ่มและความสามารถที่มีอยู่แล้วก็มักจะพัฒนายิ่งขึ้นน ข้อมูลของแต่ละคลาสในบทนี้จะรวมถึงตารางสรุปประโยชน์ที่คุณจะได้รับในแต่ละเลเวล และมีคำอธิบายรายละเอียดของแต่ละคลาส

นักผจญภัยนั้นบางครั้งก็พัฒนาไปจนมีมากกว่าหนึ่งคลาส โร็คอาจจะเปลี่ยนเส้นทางชีวิตและให้สัตย์ต่อปฏิญาณของพาลาดิน บาบาเรียนอาจจะค้นพบความสามารถด้านเวทย์มนต์ที่ซ่อนอยู่และเปิดรับคลาสซอเซอร์เรอร์ ในขณะที่ยังคงพัฒนาด้านการเป็นบาบาเรียนต่อไป เอลฟ์เป็นที่รู้กันในด้านการผสมศิลปะการต่อสู้กับการฝึกด้านเวทย์มนต์และพัฒนาทั้งด้านไฟท์เตอร์และเป็นวิซาร์ดไปพร้อม ๆ กัน กฏเพิ่มเติมสำหรับการผสมคลาสแบบนี้เรียกว่า มัลติคลาส (multiclass) ซึ่งมีรายละเอียดในบทที่ 6

คลาสทั้ง 12 คลาส ที่อยู่ในรายการคลาสนี้ จะพบได้ในโลกของ D&D ส่วนใหญ่และเป็นตัวทำให้เกิดความหลากหลายในการเป็นนักผจญภัย

## คลาสโดยสรุป

| คลาส                                               | คำอธิบาย                                                                                                                              | ฮิทไดซ์ <br />(Hit Die) | ความสามารถหลัก        | การทอยป้องกันที่ชำนาญ<br />(Saving Throw Proficiency) | ความชำนาญด้านเกราะและอาวุธ <br />(Armor and Weapon Proficiencies)                                                                                      |
| -------------------------------------------------- | ------------------------------------------------------------------------------------------------------------------------------------- | ----------------- | --------------------- | ----------------------------------------------- | ------------------------------------------------------------------------------------------------------------------------------------------------ |
| **[บาบาเรียน Barbarian](./classes/barbarian)**  | นักรบผู้ดุร้ายที่มีภูมิหลังดั้งเดิมที่สามารถเข้าสู่การต่อสู้ด้วยความโกรธเกรี้ยว                                                       | d12               | ความแข็งแกร่ง         | ความแข็งแกร่ง & ความอดทน                        | เกราะเบาและเกราะกลาง, โล่, อาวุธอย่างง่ายและอาวุธประชิดตัว                                                                                       |
| **[บาร์ด Bard](./classes/bard)**                | นักเวทผู้สร้างแรงบันดาลใจผู้ใช้พลังผ่านเสียงเพลง                                                                                      | d8                | เสน่ห์                | ความคล่องแคล่ว & เสน่ห์                         | เกราะเบา, อาวุธอย่างง่าย, ครอสโบวมือ, ดาบยาว, ดาบเรเปีย, ดาบสั้น                                                                                 |
| **[เคลอริก Cleric](./classes/cleric)**          | นักบวชเจนศึกผู้สามารถใช้พลังศักดิ์สิทธิ์เพื่อรับใช้เทพที่ศรัทธา                                                              | d8                | ความรอบรู้                | ความรอบรู้ & เสน่ห์                               | เกราะเบาและเกราะกลาง, โล่, อาวุธพื้นฐาน                                                                                                  |
| **[ดรูอิด Druid](./classes/druid)**             | นักบวชแห่งความเชื่อโบราณ (Old Faith) ใช้พลังจากธรรมชาติ - แสงจันทร์และพืช ไฟและสายฟ้า - และการแปลงร่างเป็นสัตว์ | d8                | ความรอบรู้                | ความฉลาด & ความรอบรู้                           | เกราะเบาและเกราะกลาง (ไม่ใช่โลหะ), โล่ (ไม่ใช่โลหะ), กระบอง, กริช, ลูกดอก, หอกซัด, คฑา, ไม้พลอง, ดาบโค้ง, เคียว, สลิง, หอก |
| **[ไฟท์เตอร์ Fighter](./classes/fighter)**      | ผู้เชี่ยวชาญการรบประชิดตัว มีทักษะการใช้ทั้งอาวุธและเกราะที่หลากหลาย                                                               | d10               | ความแข็งแกร่ง หรือ ความคล่องแคล่ว | ความแข็งแกร่ง & ความอดทน                         | เกราะทุกชนิด, โล่, อาวุธพื้นฐานและอาวุธต่อสู้ประชิดตัว                                                                                                   |
| **[มองค์ Monk](./classes/monk)**                | จอมยุทธ์ผู้เชี่ยวชาญการต่อสู้ประชิดตัว ใช้ประโยชน์จากกำลังภายในร่างกายเพื่อมุ่งสู่ความสมบูรณ์แบบทั้งทางกายและจิตวิญญาณ                            | d8                | ความคล่องแคล่ว & ความรอบรู้    | ความแข็งแกร่ง & ความคล่องแคล่ว                            | อาวุธพื้นฐาน, ดาบสั้น                                                                                                                      |
| **[พาลาดิน Paladin](./classes/paladin)**        | นักรบศักดิ์สิทธิ์ผู้ยึดมั่นกับคำสัตย์สาบาน                                                                                                 | d10               | ความแข็งแกร่ง & เสน่ห์   | ความรอบรู้ & เสน่ห์                               | เกราะทุกชนิด, โล่, อาวุธพื้นฐานและอาวุธต่อสู้ประชิดตัว                                                                                                   |
| **[เรนเจอร์ Ranger](./classes/ranger)**         | นักรบผู้ใช้ศิลปะการรบอย่างกล้าหาญและเวทย์มนต์ธรรมชาติต่อกรกับเหล่าร้ายที่ขอบอารยธรรม                                    | d10               | ความคล่องแคล่ว & ความรอบรู้    | ความแข็งแกร่ง & ความคล่องแคล่ว                            | เกราะเบาและเกราะกลาง, โล่, อาวุธพื้นฐานและอาวุธต่อสู้ประชิดตัว                                                                                      |
| **[โร๊ก Rogue](./classes/rogue)**               | จอมโจรผู้ใช้การลอบเร้นและกลอุบายในการฝ่าฟันอุปสรรคและกำจัดศัตรู                                                           | d8                | ความคล่องแคล่ว             | ความคล่องแคล่ว & ความฉลาด                        | เกราะเบา, อาวุธพื้นฐาน, ครอสโบวมือ, ดาบยาว, ดาบเรเปีย, ดาบสั้น                                                                    |
| **[ซอเซอร์เรอร์ Sorcerer](./classes/sorcerer)** | ผู้ใช้เวทย์มนต์ที่แหล่งกำเนิดพลังมาจากสายเลือดตั้งแต่บรรพบุรุษ                                                                        | d6                | เสน่ห์              | ความอดทน & เสน่ห์                         | กริช, ลูกดอก, สลิง, ไม้พลอง, ครอสโบวเบา                                                                                           |
| **[วอล็อค Warlock](./classes/warlock)**         | ผู้ใช้เวทย์มนต์ที่ได้มาจากการต่อรองพลังจากตัวตนที่ทรงอำนาจจากต่างโลก                                                                  | d8                | เสน่ห์              | ความรอบรู้ & เสน่ห์                               | เกราะเบา, อาวุธพื้นฐาน                                                                                                                      |
| **[วิซาร์ด Wizard](./classes/wizard)**          | ผู้ใช้เวทย์มนต์โดยการศึกษาจากตำรา ผู้สามารถควบคุมโครงสร้างของโลกความจริงได้                                                           | d6                | ความฉลาด          | ความฉลาด & ความรอบรู้                           | กริช, ลูกดอก, สลิง, ไม้พลอง, ครอสโบวเบา                                                                                           |
