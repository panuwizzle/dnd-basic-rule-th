---
layout: page
---
## <a name="elf">เอลฟ์</a>

> "ข้าไม่เคยนึกฝันเลยว่ามีสิ่งที่สวยงามขนาดนี้อยู่" โกลด์มูนเอ่ยอย่างแผ่วเบา หลังผ่านการเดินทางหลายวันอย่างยากลำบาก แต่รางวัลที่ได้นั้นเกินจินตนาการ คณะเดินทางยืนอยู่บนผาสูงกำลังมองไปที่เมืองมายาแห่งควาลินอสท์
>
> ยอดแหลมเรียวสี่ยอดโผล่ขึ้นมาจากมุมต่างๆ ของเมืองราวกับแกนหมุนที่วาววับ หินสีขาวสุกใสที่มีลายหินอ่อนสีเงินแวววาว ส่วนโค้งอันสง่างามโฉบจากยอดแหลมหนึ่งไปอีกยอดแหลมทะยานไปในอากาศ พวกมันสร้างขึ้นโดยช่างโลหะคนแคระโบราณ พวกมันแข็งแกร่งพอที่จะรับน้ำหนักของกองทัพได้ แต่พวกมันก็ดูบอบบางมากราวกับว่าหากนกบินมาเกาะอาจทำลายสมดุลได้ ซุ้มโค้งที่วาววับเหล่านี้เป็นเขตแดนเพียงแห่งเดียวของเมือง ไม่มีกำแพงล้อมรอบ ควาลินอสท์ เมืองเอลฟ์อ้าแขนออกสู่ถิ่นทุรกันดารด้วยความรัก
>
> — มากาเร็ต เวส & เทรซี่ ฮิกแมน, มังกรแห่งยามสายันห์ในฤดูใบไม้ร่วง (Dragons of Authumn Twilight)

เอลฟ์เป็นเผ่าพันธุ์วิเศษจากโลกอื่น อาศัยอยู่ในโลกนี้แต่ก็ไม่ได้เป็นส่วนหนึ่ง พวกเขาอาศัยอยู่ในสถานที่ที่วิจิตรสวยงาม ในป่าโบราณในม่านหมอกหรือในเมืองหอคอยแวววาวมีแสงของภูติ ที่ที่มีเสียงดนตรีเบา ๆ แว่วมาพร้อมกับกลิ่นไม้หอมลอยมาตามลม เอลฟ์รักธรรมชาติและเวทมนต์ ศิลปะและงานวิจิตรศิลป์ ดนตรีและงานปฏิมากรรม และสิ่งสวยงามใด ๆ ในโลก

### สูงโปร่งและสง่างาม

ด้วยความสง่างามและรูปร่างอันสมบูรณ์ เอลฟ์เป็นสิ่งที่สวยงามจนน่ากลัวสำหรับมนุษย์และเผ่าพันธุ์อื่น พวกเขาเตี้ยกว่ามนุษย์เล็กน้อยโดยค่าเฉลี่ย โดยสูงราว 5 - 6 ฟุต รูปร่างเพรียวกว่ามนุษย์ น้ำหนักราว 100 - 145 ปอนด์ ชายและหญิงสูงไล่เลี่ยกัน ชายจะมีน้ำหนักมากกว่าหญิงเล็กน้อย

สีผิวของเอลฟ์มีโทนเดียวกับมนุษย์และยังมีเฉดทองแดง ทองเหลือง และบางครั้งก็สีฟ้าเหลือบขาว ผมสีเขียวหรือน้ำเงิน ดวงตาเหมือนเป็นบ่อทองคำหรือเงินเหลว เอลฟ์ไม่มีขนบนหน้าหรือตามตัว พวกเขาชื่นชอบเสื้อผ้าสีสดสว่าง ชอบเครื่องประดับที่เรียบง่ายแต่สวย

### มุมมองเหนือกาลเวลา

เอลฟ์มีชีวิตอยู่ได้มากกว่า 700 ปี ทำให้พวกเขามีมุมมองต่อปัญหาต่าง ๆ ลึกซึ้งกว่าเผ่าพันธุ์อื่น ๆ พวกเขามักจะขบขันมากกว่าตื่นเต้นและมักจะขี้สงสัยมากกว่าจะโลภ พวกเขามักจากอยู่ห่าง ๆ และไม่สะทกสะท้านกับเหตุการณ์ที่เกิดขึ้น แต่เมื่อเป็นการไล่ตามเป้าหมายไม่ว่าจะเป็นการผจญภัยหรือการเรียนรู้ทักษะใหม่ เอลฟ์จะมีสมาธิสูงและพยายามอย่างไม่ลดละ พวกเอลฟ์จะมีเพื่อนและศัตรูได้ยาก และการลืมยิ่งยากกว่า พวกเขาตอบแทนการสบประมาทด้วยการเมินเฉยและตอบแทนการดูหมิ่นด้วยการล้างแค้น

เหมือนกิ่งของต้นไม้วัยอ่อน เอลฟ์ยืดหยุ่นเมื่อพบเจอกับอันตราย พวกเขาเชื่อในวิธีการทูตการเจรจาในการแก้ไขข้อขัดแย้งมากกว่าจะตรงเข้าสู่ความรุนแรง เป็นที่รู้กันว่าพวกเขาจะล่าถอยจากการถูกบุกรุกเข้าไปในบ้านในป่าลึก รอให้ผู้บุกรุกจากไปเงียบ ๆ แต่หากพวกเขาต้องบุกโจมตี เอลฟ์จะแสดงความสามารถด้านการต่อสู้ ทักษะการใช้ดาบและธนูรวมถึงการวางแผนอย่างยอดเยี่ยม

### อาณาจักรลับแลในป่าลึก

เอลฟ์ส่วนใหญ่จะอาศัยในหมู่บ้านในป่า ซ่อนตัวอยู่กับต้นไม้ เอลฟ์จะล่าสัตว์ หาอาหาร และปลูกพืชผัก ทักษะและเวทมนต์ทำให้พวกเขาสามารถทำการเพาะปลูกได้โดยไม่ต้องไถพรวนพื้นดิน พวกเขาเป็นช่างฝีมือเก่งด้านงานแกะสลัก การตัดเย็บและสร้างงานศิลปะ ปกติแล้วจะไม่ค่อยติดต่อกับคนภายนอก แต่เอลฟ์บางคนก็เอางานฝีมือไปขายแลกกับโลหะบ้าง (เพราะพวกเขาไม่ทำงานเหมือง)

เอลฟ์ที่มักจะพบเจอได้นอกเขตแดนของพวกเขามักจะเป็นพ่อค้าเร่ ศิลปิน หรือนักปราชญ์ พวกมนุษย์ชนชั้นสูงมักจะแข่งกันจ้างเอลฟ์มาสอนการต่อสู้หรือเวทมนต์ให้กับลูกหลาน

### การท่องโลกและผจญภัย

เอลฟ์อาจจะออกผจญภัยด้วยเหตุผลแค่เพียงอยากออกไปท่องเที่ยว เพราะพวกเขามีอายุยืนนานมาก ก็อาจจะหาความสุขจากการสำรวจและค้นพบสิ่งต่าง ๆ พวกเขาไม่ชอบความหวือหวาของสังคมมนุษย์ที่เคลื่อนไปวันต่อวันและเปลี่ยนแปลงไปในระยะเวลาแค่ช่วงสิบปี พวกเขาเลยเลือกงานที่จะทำให้ได้เดินทางอย่างอิสระไม่ขึ้นกับใคร เอลฟ์พึงพอใจในการฝึกฝนความสามารถในการต่อสู้และการได้รับพลังเวทย์มนต์เพิ่มขึ้น และการท่องเที่ยวผจญภัยก็ทำให้เขาได้สิ่งเหล่านั้น บางคนก็ไปเข้าร่วมกับคณะปฏิวัติต่อสู้กับผู้กดขี่ และบางคนก็กลายเป็นฮีโร่ด้วยเหตุผลทางจริยธรรม

> หยิ่งแต่มีน้ำใจ
>
> แม้ว่าพวกเขาจะดูเย่อหยิ่งแต่เอลฟ์ก็มักจะมีน้ำใจกับคนที่แม้จะไม่ถึงมาตรฐาน ซึ่งก็คือทุกคนที่ไม่ใช่เอลฟ์ แต่กระนั้นพวกเขาก็ยังมองแต่แง่ดีของทุกคน
>
> คนแคระ "พวกคนแคระดูทึ่ม เงอะงะ แต่สิ่งที่พวกเขาขาดไปไม่ว่าจะเป็นอารมณ์ขัน ความซับซ้อนและมารยาท พวกเขาชดเชยได้หมดด้วยความกล้าหาญ และข้าต้องยอมรับว่า งานโลหะของพวกเขาคุณภาพดีเยี่ยมแทบจะดีเท่ากับของชาวเอลฟ์เลยทีเดียว"
>
> ฮาล์ฟลิ่ง "ฮาล์ฟลิ่งเป็นคนที่มีความสุขได้ง่าย ๆ และนั่นก็ไม่ใช้คำดูแคลน พวกเขาเป็นคนดี ดูและพวกพ้องและดูแลสวน และพวกเขาก็พิสูจน์แล้วว่าเข้มแข็งกว่าที่คิดเมื่อถึงยามจำเป็น"
>
> มนุษย์ "มีแต่ความเร่งรีบ ความทะเยอทะยานและความต้องการจะทำบางสิ่งให้สำเร็จก่อนที่ชีวิตอันแสนสั้นจะจบไป ทำให้มนุษย์มีสีสันในบางครั้ง แต่เมื่อดูสิ่งที่พวกเขาทำสำเร็จ เจ้าจะรู้สึกทึ่งได้เลยในความสำเร็จนั้น ถ้าเพียงแค่พวกเขาช้าลงและเรียนรู้การขัดเกลาชีวิตบ้าง

### ชื่อของเอลฟ์

เอลฟ์ถือว่าเป็นเด็กจนกระทั่งพวกเขาประกาศตัวว่าเป็นผู้ใหญ่ บางครั้งก็หลังจากวันเกิดปีที่ 100 ก่อนที่จะถึงจุดนี้พวกเขาจะถูกเรียกด้วยชื่อจากวัยเด็ก

ในการประกาศการเป็นผู้ใหญ่ เอลฟ์จะเลือกชื่อใหม่ แม้คนรู้จักอาจจะยังเรียกด้วยชื่อในตอนเด็กอยู่ แต่ละชื่อจะเป็นการสร้างให้เป็นชื่อเฉพาะ อาจะเป็นการให้เกียรติบุคคลหรือสมาชิกในครอบครัว ชื่อชายกับหญิงไม่ค่อยแตกต่างกันนัก รายการด้านล่างนี้เป็นส่วนหนึ่งของชื่อทั่วไป นอกจากนั้นเอลฟ์ทุกคนยังมีชื่อสกุล โดยทั่วไปจะเป็นการรวมกับศัพท์เอลฟ์อื่น ๆ เอลฟ์บางคนที่เดินทางร่วมกับมนุษย์จะแปลชื่อสกุลเป็นภาษากลาง แต่บางคนก็ใช้ชื่อปกติ

**ชื่อวัยเด็ก** อารา, บริน, เดล, เอริน, เฟน, อินนิล, ลาเอล, เมลล่า, เนลล์, เนริส, ฟาน, ราเอล, รินน์, ไซ, ซิลลิน, เธีย, วาล

**ชื่อเอลฟ์ผู้ใหญ่ชาย** แอดราน, เอลา, อารามิล, อารานนิส, อัสท์, เบย์โร, เบอเรียน, คาร์ริค, เอเนียลิส, เออแดน, เอเรวาน, กาลินน์ดาน, ฮาดาไร, เฮเอียน, ไฮโม, อิมเมอรัล, อิเวลลิออส, ลูเชียน, มินดาร์ทิส, เพลิอัส, เพเรน, ควาเรียน, ริอาร์ดอน, โรเลน, โซเวลิส, ธามิออร์, ธาริวอล, เธเรน, วาริส

**ชื่อเอลฟ์ผู้ใหญ่หญิง** เอดรี, อัลเทีย, อานัสทริอันนา, แอนดรัสเต้, แอนทินัว, เบธรินนา, บิเรล, ซีลีน, ดรูซิเลีย, เอนนา, เฟโลเซียล, อิเอเลเนีย, เจเลนเน็ต, เคย์เลธ, ลีชานา, ลิอา, เมเรียล, เมียลี, ไนวารา, เควเลนน่า, ควิลเลธ, ซาริเอล, ซาไนรา, ซาวา, ซิลาคี, เธราสทรา, ธีอา, วาดาเนีย, วาแลนธ์, ซานาเฟีย

**ชื่อสกุล (แปลภาษากลาง)** อามาเคอ (Gemflower: เจมฟลาวเวอร์), อามาสเตเชีย (Starflower: สตาร์ฟลาวเวอร์), กาลาโนเดล (Moonwhisper: มูนวิสเปอร์), โฮลิเมียน (Diamonddew: ไดมอนดิว), อิลเฟลเคอร์ (Gemblossom: เจมบลอสซั่ม), ลิอาดอน (Silverfrond: ซิลเวอร์ฟรอนด์), เมเลียมเน (Oakenheel: โอเคนฮีล), ไนโล (Nightbreeze: ไนท์บรีซ), ชิแอนโนเดล (Moonbrook: มูนบรูค), ไซโลเซียน (Goldptal: โกลด์เพตัล)

### คุณลักษณะของเอลฟ์

เอลฟ์ของคุณมีความสามารถหลากหลายตามธรรมชาติ เป็นผลจากการดำรงอยู่มาหลายพันปี

**คะแนนความสามารถเพิ่ม** คะแนนความว่องไว (Dexterity) เพิ่มขึ้น 2

**อายุ** แม้เอลฟ์จะเติบโตมีร่างกายเป็นผู้ใหญ่โดยใช้เวลาใกล้เคียงกับมนุษย์แต่ความเข้าใจเรื่องการเป็นผู้ใหญ่ยังต้องใช้เวลามากกว่านั้น เอลฟ์ส่วนใหญ่มักจะประกาศความเป็นผู้ใหญ่เมื่ออายุ 100 ปี และมีชีวิตอยู่ได้ราว 750 ปี

**ขนาด** เอลฟ์สูงราว 5 - 6 ฟุต รูปร่างผอมเพรียว เป็นสิ่งมีชีวิตขนาดกลาง (Medium)

**ความเร็ว** ความเร็วในการเคลื่อนที่คือ 30 ฟุต

**ดาร์กวิชัน** เพื่อใช้ชีวิตในป่าทึบและความมืดยามราตรี คุณมีการมองเห็นในที่มืดและที่แสงน้อย คุณสามารถมองเห็นได้ในที่แสงน้อยภายในระยะ 60 ฟุต มองเห็นเหมือนอยู่ในที่แสดงปกติ และมองในที่มืดเหมือนมองในที่แสงน้อย คุณไม่สามารถแยกสีได้ในความมืด มองเห็นได้เป็นแค่เฉดสีเทา

**ประสาทสัมผัสเฉียบคม** คุณมีความชำนาญในทักษะการรับรู้ [Perception: เพอเซ็พชัน]

**บรรพบุรุษเป็นเฟย์ (Fey)** คุณมี advantage ในการทอยป้องกัน (saving throw) ต่อการถูกทำให้หลงใหล (charmed) และไม่มีเวทมนต์ใดทำให้คุณหลับได้

**ภาวะกึ่งหลับ** เอลฟ์ไม่ต้องการการนอน พวกเขาใช้การเข้าสมาธิแบบลึกอยู่ในสภาวะกึ่งหลับวันละ 4 ชม. ในขณะทำสมาธิพวกเขาจะฝันไปด้วย ความฝันนี้เป็นการบริหารจิตใจเพื่อให้ยืดหยุ่น เมื่อพักผ่อนแบบนี้แล้วคุณจะได้รับผลเหมือนที่มนุษย์ได้จากการพัก 8 ชม.

**ภาษา** คุณสามารถพูด อ่าน และเขียนภาษากลาง [Common: คอมมอน] และภาษาเอลฟ์ [Elvish: เอลวิช] ภาษาเอลฟ์มีความลื่นไหล พร้อมด้วยน้ำเสียงที่ละเอียดอ่อนและไวยากรณ์ที่สลับซับซ้อน วรรณกรรมของเอลฟ์มีมากมายและหลากหลาย เพลงและบทกวีของพวกเขามีชื่อเสียงในหมู่เผ่าพันธุ์อื่นๆ กวีหลายคนเรียนรู้ภาษาเอลฟ์เพื่อที่จะสามารถเพิ่มเพลงบัลลาดของเอลฟ์เข้าไปในรายการเพลงของพวกเขาได้

**เผ่าพันธุ์ย่อย** การแบ่งแยกจากครั้งโบราณทำให้เก็บเผ่าย่อย 3 เผ่า ไฮเอลฟ์ (high elves), เอลฟ์ป่า (wood elves) และดาร์กเอลฟ์ (drow: ดราว) เลือกหนึ่งในเผ่าย่อย 3 เผ่านี้ ในโลกอื่นเผ่าย่อยนี้อาจจะแบ่งได้มากกว่านี้ (เช่นเอลฟ์ทิวาและเอลฟ์จันทราในโลกของฟอร์ก็อทเทนเรียมส์) ดังนั้นถ้าคุณต้องการคุณก็สามารถเลือกจากเผ่าย่อยเหล่านี้ได้

### <a name="highelf">ไฮเอลฟ์ - High Elf</a>

เมื่อเป็นไฮเอลฟ์ คุณจะมีสัมผัสที่เฉียบแหลมและเชี่ยวชาญการใช้เวทมนต์อย่างน้อยระดับพื้นฐาน ในหลายโลกของ D&D มีไฮเอลฟ์ 2 ชนิด ชนิดหนึ่ง (รวมไปถึงเอลฟ์เทา [Gray elves: เกรย์เอลฟ์] และเอลฟ์หุบเขา [Valley elves: วัลเล่เอลฟ์] แห่งโลกเกรย์ฮอว์ค [Greyhawk], พวกซิลวาเนสติจากดรากอนแลนซ์ และเอลฟ์อาทิตย์แห่งฟอร์ก็อทเท็นเรียมส์) มีลักษณะเย่อหยิ่งและสันโดษ เชื่อในพวกพ้องและคิดว่าเป็นเผ่าพันธุ์ที่เหนือกว่าผู้อื่นแม้แต่กับเอลฟ์เผ่าอื่น อีกชนิด (รวมถึงไฮเอลฟ์ในเกรย์ฮอว์ค, พวกควาลิเนสติในดรากอนแลนซ์ และเหล่าเอลฟ์จันทรา [moon elvees: มูนเอลฟ์] แห่งฟอร์ก็อทเท็นเรียมส์) เป็นเอลฟ์ทั่ว ๆ ไปเป็นมิตรกับเผ่าอื่นและมักจะพบเห็นว่าอยู่กับมนุษย์

เอลฟ์อาทิตย์แห่งเฟรูน (เรียกอีกชื่อว่าเอลฟ์ทองคำ [gold elves: โกลด์เอลฟ์] หรือเอลฟ์รุ่งอรุณ [sunrise elves: ซันไรส์เอลฟ์]) มีผิวสีทองสัมฤทธ์ [bronze: บรอนซ์] และผมสีทองแดง, ดำ, หรือสีบรอนส์ทอง ดวงตาสีทอง สีเงิน หรือดำ พวกมูนเอลฟ์ (บางทีเรียกเอลฟ์เงิน [silver elves: ซิลเวอร์เอลฟ์] หรือเอลฟ์เทา [gray elves: เกรย์เอลฟ์]) จะสีซีดกว่า ผิวสีเหมือนหินอ่อน บางครั้งมีเหลือบสีน้ำเงิน มักจะมีผมสีเงินถึงขาว สีดำ หรือน้ำเงินที่มีเฉดสีบลอนด์ น้ำตาล สีแดงก็มีแต่พบไม่บ่อย ดวงตาสีน้ำเงินหรือเขียวมีประกายทอง

**คะแนนความสามารถเพิ่ม** คะแนนความฉลาด (Intelligence) เพิ่มขึ้น 1

**การฝึกฝนด้านอาวุธเอลฟ์** คุณมีความเชี่ยวชาญในการใช้ดาบยาว [longsword: ลองซอร์ด], ดาบสั้น [shortsword: ช็อตซอร์ด], ธนูสั้น [shortbow: ช็อตโบว] และธนูยาว [longbow: ลองโบว]

**แคนทริพ** คุณสามารถใช้เวทอย่างง่ายจากรายการเวทของวิซาร์ด (wizard) ได้ 1 ชนิด คุณจะใช้คะแนนความฉลาด (Intelligence) เป็นพื้นฐานความสามารถในการใช้เวท

**รู้หลากภาษา** คุณสามารถพูด อ่าน และเขียนได้เพิ่มอีก 1 ภาษา

### <a name="woodelf">วู้ดเอลฟ์ - Wood Elf</a>

เมื่อเป็นวู้ดเอลฟ์ คุณจะมีสัมผัสที่เฉียบคมและความรอบรู้ คุณเคลื่อนไหวได้อย่างว่องไวและลอบเร้นในพื้นที่ป่าที่เป็นเสมือนบ้านของคุณ กลุ่มนี้รวมถึงเอลฟ์ป่า [wild elves: ไวด์เอลฟ์] (กรูกัค) แห่งเกรย์ฮอว์ค และคาโกเนสติในดรากอนแลนซ์ รวมถึงที่เรียกชื่อเดียวกันในเกรย์ฮอว์คและฟอร์ก็อทเท็นเรียมส์ ในเฟรูนนั้น วู้ดเอลฟ์ (บ้างเรียกไวด์เอลฟ์ กรีนเอลฟ์หรือฟอเรสเอลฟ์) เป็นพวกสันโดษและไม่ได้รับความเชื่อถือจากเผ่าพันธุ์อื่น ๆ

ผิวของวู้ดเอลฟ์เป็นโทนทองแดง บางครั้งมีเหลือบสีเขียว ผมมักจะสีน้ำตาลหรือดำแต่บางครั้งก็มีสีบรอนด์หรือสีทองแดงด้วย ดวงตาสีเขียว น้ำตาลหรือสีลูกเฮเซล

**คะแนนความสามารถเพิ่ม** คะแนนความรอบรู้ (Wisdom) เพิ่มขึ้น 1

**การฝึกฝนด้านอาวุธเอลฟ์** คุณมีความเชี่ยวชาญในการใช้ดาบยาว [longsword: ลองซอร์ด], ดาบสั้น [shortsword: ช็อตซอร์ด], ธนูสั้น [shortbow: ช็อตโบว] และธนูยาว [longbow: ลองโบว]

**เท้าท่องป่า** ความเร็วในการเคลื่อนที่ของคุณคือ 35 ฟุต

**สัญชาติญาณป่า** คุณสามารถซ่อนตัวได้แม้จะอยู่ในที่มองเห็นได้ลาง ๆ (lightly obscured) เช่นพุ่มไม้ ฝนที่ตกหนัก หิมะตก หมอกและปรากฏการณ์ทางธรรมชาติอื่น ๆ

### <a name="darkelf">ดาร์กเอลฟ์ (ดราว) Dark Elf (Drow)</a>

เมื่อเป็นดราว คุณเกิดมากับเวทมนต์จากอันเดอร์ดาร์ก (Underdark) อาณาจักรใต้ดินอันมหัศจรรย์และน่าสะพรึงกลัว เผ่าพันธุ์นี้พบได้ไม่บ่อยนักบนพื้นโลกเบื้องบน คุณมีเงาเป็นเหมือนบ้านและต้องขอบคุณพลังเวทย์มนต์แต่กำเนิดที่ให้คุณได้รู้การเรียกใช้ได้ทั้งแสงและความมืด เผ่าพันธุ์คุณมักจะมีผมสีขาวและผิวสีเทาในหลายเฉด

ลัทธิบูชาเทพโลธ (Lolth) นางพญาแมงมุม ได้ทำให้เมืองเก่าของดราวหลายเมืองจมดิ่งลงสู่ด้านมืด โดยเฉพาะในโลกเอิร์ธ (Oerth) และโทริล (Toril) โลกแห่งเอเบอรอน (Eberron) ครินน์ (Krynn) และโลกอื่น ๆ หลุดพ้นจากลัทธินี้มาได้ -- ในตอนนี้ ไม่ว่าพวกลัทธิจะก่อการอะไร เหล่าฮีโร่ชาวดราวก็จะเข้าขัดขวางอย่างเต็มกำลังเพื่อกำจัดอำนาจของโลธให้ได้

**คะแนนความสามารถเพิ่ม** คะแนนเสน่ห์ (Charisma) ของคุณจะเพิ่ม 1

**ดาร์กวิชันชั้นเทพ** ความสามารถดาร์กวิชันของคุณจะเพิ่มระยะการมองเห็นเป็น 120 ฟุต

**อ่อนไหวต่อแสงแดด** คุณจะแพ้แสง คุณจะทอย disadvantage ทั้งการทอยโจมตีและการทอยทดสอบทักษะที่เกี่ยวกับความรอบรู้ (Wisdom) เช่นทักษะการรู้ตัว (Perception: เพอเซ็พชัน) ที่ต้องอาศัยการมืองเห็น เมื่อคุณหรือศัตรู หรือสิ่งที่คุณพยายามมองหาอยู่กลางแดดหรือที่มีแสดงปกติ

**เวทมนต์ของดราว** คุณรู้เวทแสงเต้นได้ [dancing light: แดนซิ่งไลท์] เป็นเวทแบบแคนทริพ เมื่อถึงเลเวล 3 คุณสามารถใช้เวทแฟรี่ไฟร์ [faerie fire] ได้หนึ่งครั้งด้วยคุณลักษณะนี้ และจะใช้ได้อีกหลังจากการพักแบบข้ามคืน [longrest: ลองเรส] เมื่อคุณถึงเลเวล 5 คุณจะสามารถร่ายเวทดาร์กเนส [darkness] ได้หนึ่งครั้งด้วยคุณลักษณะนี้ และจะใช้ได้อีกหลังจากการพักแบบข้ามคืน คุณจะใช้คะแนนเสน่ห์ (Charisma) ในการใช้เวทเหล่านี้

**การฝึกฝนอาวุธของดราว** คุณเชี่ยวชาญการใช้เรเปีย (rapiers), ดาบสั้น [shortsword: ช็อตซอร์ด], และครอสโบวมือ [hand crossbows: แฮนด์ครอสโบว]
