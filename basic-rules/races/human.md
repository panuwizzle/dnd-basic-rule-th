---
layout: default
---
## <a name="human">มนุษย์</a>

> นี่เป็นเรื่องราวของผู้คนที่ไม่เคยหยุดนิ่งผู้ซึ่งมานานมาแล้วได้ล่องเรือสู่ทะเลและแม่น้ำในเรือใหญ่ แรกเริ่มเต็มไปด้วยการปล้นสดมและสร้างความหวาดกลัวต่อมาจึงลงหลักปักฐาน ยังมีพลังมีความรักต่อการผจญภัยในทุกหน้า จนดึกดื่น ลิริเอลยังคงอ่านอยู่ หมดเทียนไขเล่มแล้ว เล่มเล่า
>
> เธอไม่เคยสนใจมนุษย์นัก แต่เรื่องราวเหล่านี้ทำให้เธอประหลาดใจ ในหน้ากระดาษสีเหลืองนวลนี้มีเรื่องราวของผู้กล้า สัตว์ดุร้ายแปลกประหลาด เทพเจ้าโบราณทรงอำนาจ และเวทย์มนต์ที่เป็นส่วนหนึ่งและเครื่องยึดโยงของดินแดนอันไกลโพ้นนั้น
>
> — เอเลน คันนิ่งแฮม, ธิดาแห่งชาวดราว (Daughter of the Drow)

ในประวัติศาสตร์ของโลกนั้น มนุษย์เป็นเผ่าพันธุ์ที่ยังเยาว์ เริ่มมีบทบาทในเวทีโลกในช่วงท้ายและมีอายุสั้นเมื่อเทียบกับดวอร์ฟ เอลฟ์ และมังกร บางทีอาจเพราะช่วงอายุที่สั้นนี้ที่เป็นตัวผลักดันให้พวกเขาไขว่คว้าทุกสิ่งอย่างเท่าที่เวลาจะเอื้ออำนวย หรืออาจเพราะพวกเขาต้องการจะพิสูจน์ให้เผ่าพันธุ์ที่เก่าแก่เห็นถึงความสามารถ ซึ่งทำให้พวกเขาสร้างจักรวรรดิที่แข็งแกร่งบนรากฐานของการยึดครองและการค้า อะไรก็ตามที่ผลักดันพวกเขา มนุษย์เป็นนักประดิษฐ์ ผู้สร้างสรรค์และผู้บุกเบิกโลกทั้งหลายนี้

### ความหลากหลายทางเชื้อชาติ

ด้วยความชื่นชอบในการย้ายถิ่นฐานและยึดครอง มนุษย์มีรูปลักษณ์ที่หลากหลายกว่าเผ่าพันธุ์อื่น ไม่มีสิ่งที่เรียกได้ว่ามนุษย์ทั่วไป แต่ละคนอาจจะสูงได้ตั้งแต่ 5 ฟุตถึงเกิน 6 ฟุตไปเล็กน้อย และมีน้ำหนักตั้งแต่ 125 ถึง 250 ปอนด์ สีผิวมีตั้งแต่เกือบดำสนิทไปจนถึงขาวซีด สีผมตั้งแต่ดำขลับไปจนถึงบลอนด์ (เป็นลอนหยักศก, หยิกติดหัว หรือผมตรง) ผู้ชายอาจจะไว้หนวดเคราบาง ๆ หรือดกหนา มนุษย์บางส่วนมีเลือดผสมกับอมนุษย์ทำให้มีลักษณะเด่นของเผ่าพันธุ์นั้นติดมาให้เห็นได้ มนุษย์เข้าสู่วัยผู้ใหญ่ในช่วงปลาย 20 และอยู่ได้ราวหนึ่งศตวรรษ

### ความหลากหลายในทุกสิ่ง

มนุษย์เป็นคนที่ปรับตัวได้และมีความทะเยอทะยานมากที่สุดในบรรดาเผ่าพันธุ์ทั่วไป พวกเขามีรสนิยม ศีลธรรม และประเพณีที่แตกต่างกันอย่างกว้างขวางในดินแดนต่าง ๆ มากมายที่พวกเขาได้ตั้งถิ่นฐาน เมื่อพวกเขาตั้งถิ่นฐาน พวกเขาจะปักหลักอยู่: พวกเขาสร้างเมืองให้คงอยู่ตลอดไป และอาณาจักรอันยิ่งใหญ่ที่สามารถดำรงอยู่ได้ยาวนานหลายศตวรรษ มนุษย์แต่ละคนอาจมีอายุขัยค่อนข้างสั้น แต่ชาติหรือวัฒนธรรมของมนุษย์ยังคงรักษาประเพณีที่มีต้นกำเนิดไว้ไกลเกินกว่าความทรงจำของมนุษย์คนใดคนหนึ่ง พวกเขาใช้ชีวิตอยู่กับปัจจุบันอย่างเต็มที่ — ทำให้พวกเขาเหมาะสมกับชีวิตนักผจญภัย — แต่ยังวางแผนสำหรับอนาคตด้วยมุ่งมั่นที่จะทิ้งมรดกที่ยั่งยืนไว้ มนุษย์เป็นนักฉวยโอกาสที่ปรับตัวได้ ทั้งในระดับบุคคลและเป็นกลุ่ม และพวกเขาตื่นตัวต่อการเปลี่ยนแปลงทางการเมืองและสังคม

### สถาบันที่ยั่งยืน

ในขณะที่เอลฟ์หรือดวอร์ฟคนหนึ่งจะทำหน้าที่เฝ้าสถานที่หรือความลับที่สำคัญ มนุษย์จะก่อตั้งลัทธิและองค์กรสำหรับจุดประสงค์นั้น ในขณะที่ชนเผ่าดวอร์ฟและผู้อาวุโสฮาล์ฟลิ่งจะส่งประเพณีโบราณจากรุ่นสู่รุ่น มนุษย์เลือกจะสร้างวิหาร รัฐบาล หอสมุด และตรากฏหมายเพื่อให้ประเพณีนิยมได้ฝังรากลงในประวัติศาสตร์ มนุษย์ฝันอยากเป็นอมตะเสมอ แต่ (ยกเว้นพวกที่เดินในหนทางอันเดดหรือขึ้นเป็นเทพเพื่อหลบหนีจากความตาย) พวกเขาบรรลุเป้าหมายนั้นด้วยการเป็นที่จดจำแก่คนรุ่นหลังเมื่อพวกเขาจากไป

แม้มนุษย์บางพวกจะไม่ชอบเผ่าพันธุ์อื่น แต่โดยทั่วไปแล้วสังคมของพวกเขาก็เปิดรับทุกคน เมืองของมนุษย์ต้อนรับเผ่าพันธุ์อื่นเป็นจำนวนมากกว่าเมื่อเทียบกับจำนวนมนุษย์ในเมืองของเผ่าพันธุ์อื่น

### แบบอย่างแห่งความทะเยอทะยาน

มนุษย์ที่ออกผจญภัยมีความกล้าหาญและทะเยอะทะยาน พวกเขาแสวงหาความรุ่งโรจน์ในสายตาของผู้ติดตามด้วยอำนาจ ความมั่งคั่ง และชื่อเสียง มนุษย์จะให้ค่ากับแนวความคิดมากกว่าดินแดนหรือกลุ่ม

> เพื่อนที่ดีที่สุดคนที่สองของทุกคน
>
> เช่นเดียวกับที่พวกเขามีสังคมมนุษย์ร่วมกัน มนุษย์ก็ปะปนกับสมาชิกของเผ่าพันธุ์อื่น เข้ากับคนได้เกือบทุกคน ถึงแม้จะไม่ได้สนิทกันมากนักก็ตาม มนุษย์ทำหน้าที่เป็นทูต นักการทูต ผู้พิพากษา พ่อค้า และผู้ปฏิบัติงานทุกประเภท
>
> ดวอร์ฟ "พวกเขาเตี้ยล่ำ เป็นเพื่อนที่เชื่อถือได้ และซื่อสัตย์ แต่ความโลภในทองคำเป็นจุดอ่อนของพวกเขา"
>
> เอลฟ์ "มันจะดีมากถ้าไม่เข้าไปเพ่นพ่านในป่าของพวกเอลฟ์ พวกเขาไม่ชอบผู้บุกรุก และเจ้าจะพรุนเป็นรังผึ้งด้วยลูกธนูของพวกนั้นแน่ แต่ก็นะ ถ้าพวกเอลฟ์จะลืมเรื่องเกียรติและศักดิ์ศรีไปบ้างและปฏิบัติต่อเจ้าอย่างเท่าเทียมแล้วหละก็ เจ้าจะได้เรียนรู้อะไรเยอะเลยหละ"
>
> ฮาล์ฟลิ่ง "มันยากมากที่จะปฏิเสธอาหารมากมายสูงเท่าเพดานกับเรื่องราวสนุกสนานหน้าเตาผิงอันอบอุ่นนั่น ถ้าฮาล์ฟลิ่งมีความทะเยอะทะยานแม้สักน้อย พวกเขาอาจจะทำอะไรมากมายเลยทีเดียว"

### ชื่อของมนุษย์และวัฒนธรรม

ด้วยการที่มีความหลากหลายในวัฒนธรรม มนุษย์โดยรวมแล้วไม่มีระบบชื่อเป็นของตัวเอง พ่อแม่บางคนก็ให้ลูกใช้ชื่อจากภาษาอื่น เช่นดวาฟวิชหรือเอลวิช (ออกเสียงถูกบ้างผิดบ้าง) แต่พ่อแม่ส่วนใหญ่จะใช้ชื่อที่เกี่ยวข้องกับวัฒนธรรมในพื้นที่หรือชื่อจากประเพณีของบรรพบุรุษของตน

วัฒนธรรมและรูปลักษณ์ของมนุษย์อาจแตกต่างกันมากในแต่ละท้องถิ่น ในดินแดนที่ถูกลืม (Forgotten Realms) เป็นตัวอย่าง เสื้อผ้า สถาปัตยกรรม อาหาร ดนตรีและวรรณกรรมจะแนกต่างกันระหว่างดินแดนทางตะวันตกเฉียงเหนือของซิลเวอร์มาร์ช กับดินแดนห่างไกลอย่างเทอร์มิช หรืออิมพิลเจอร์ทางตะวันออก และยิ่งแตกต่างออกไปมากในพื้นที่ห่างไกลอย่างคารา-เทอร์ รูปลักษณ์ของมนุษย์ก็เช่นกัน แตกต่างกันจากการอพยพย้ายถิ่นของมนุษย์ในยุคแรกซึ่งนั่นทำให้มนุษย์ในซิลเวอร์มาร์ชมีรูปร่างแตกต่างกับที่อื่นทั้งสีผิวและร่างกาย

ในดินแดนที่ถูกลืม (Forgotten Realms) มีกลุ่มชาติพันธุ์ 9 กลุ่มที่เป็นที่รู้จักหลัก ๆ แม้ว่าจะมีมากกว่าโหลที่พบในเฟรูน แต่กลุ่มเหล่านี้และลักษณะชื่อของสมาชิกก็สามารถใช้เป็นแรงบันดาลใจได้ไม่ว่ามนุษย์ของคุณจะอยู่ในโลกไหน

คาลิไชท์ Calishite  
ร่างเล็กและเพรียวกว่ามนุษย์กลุ่มอื่น คาชิไชท์มีผิว ผม และตาสีน้ำตาลหม่น พบได้ในบริเวณตะวันตกเฉียงใต้ของเฟรูน

ชื่อคาลิไชท์: (ชาย) เอเซีย, บาร์เดอิด, ฮาเซอิด, เคฮ์เมด, เมฮ์เมด, ซูไดมาฮ์น, ซาเชีย (หญิง) อะตาลา, เซดิล, ฮามา, แจสมาล, เมย์ลิล, เซโพรา, ยาเชียรา, ซาเชียดา (สกุล) บาซา, ดูเมอิน, แจสซัน, คาฮ์ลิด, มอสตานา, พาชาร์, เรน

ชนดาธาน Chondathan  
ชนดาธานมีรูปร่างผอมเพรียว ผิวสีน้ำตาลอ่อนผมสีน้ำตาลเป็นส่วนใหญ่ มีผมบลอนด์ถึงดำด้วย ส่วนใหญ่จะตัวสูงและมีตาสีเขียวหรือสีน้ำตาล ชนชาวชนดาธานครอบครองดินแดนตอนกลางของเฟรูน บริเวณทะเลด้านใน (Inner Sea)

ชื่อของชาวชนดาธาน: (ชาย) ดาร์วิน, ดอร์น, เอฟเวนเดอร์, กอร์สแต็ก, กริม, เฮล์ม, มาลาร์ค, มอร์น, แรนดัล, สเต็ด (หญิง) อาร์วีเน่, เอสเวล, เจสเซล, เคอรี่, ลูรีเน่, มิริ, โรวาน, แชนดริ, เทสเซล (สกุล) แอมเบิลคราวน์, บัคแมน, ดันดรากอน, เอเวนวูด, เกรย์แคสเซิล, ทอลสแต็ก

ดามารัน Damaran  
มีหลักแหล่งอยู่ในแถบตะวันตกเฉียงเหนือของเฟรูน ชาวดามารันมีรูปร่างปานกลางและล่ำสัน สีผิวมีตั้งแต่น้ำตาลออกส้มจนถึงขาว ผมมักจะสีน้ำตาลหรือดำ สีตาหลากหลายส่วนมากจะสีน้ำตาล

ชื่อชาวดามารัน: (ชาย) บอร์, โฟเดล, กลาร์, กริกอร์, อิกาน, อิวอร์, โคเซฟ, มิวาล, โอเรล, พาเวล, เซอร์กอร์ (หญิง) อาเลธรา, คารา, คาเทอนิน, มารา, นาตาลี, ออลมา, ทานา, โซรา (สกุล) เบิส์ค, เชอร์นิน, โดส์ค, คุเลนอฟ, มาสค์, เนเมทส์, เชมอฟ, สตารัก

อิลลัสคาน Illuskan  
ชาวอิลลัสคานมีร่างกายสูงใหญ่ ผิวขาว ตาสีฟ้าหรือสีเทาเหล็ก มักจะมีผมสีดำเหมือนขนกา แต่พวกที่อาศัยอยู่สุดดินแดนทางเหนือจะมผลบลอนด์ แดง หรือน้ำตาลอ่อน

ชื่อชาวอิลลัสคาน: (ชาย) แอนเดอร์, บลาธ, แบรน, ฟราธ, เก็ธ, แลนเดอร์, ลูธ, มัลเซอร์, สตอร์, ทามัน, เอิร์ธ (หญิง) อามาเฟรย์, เบธา, เซเฟรย์, เคธรา, มารา, โอลกา, สิริเฟรย์, เวสตรา (สกุล) ไบรทวูด, เฮลดาร์, ฮอร์นราเวน, แล็คแมน, สตอร์มวินด์, วินดริฟเวอร์

มูลาน Mulan  
ครองพื้นที่แถบตะวันออกและตะวันออกเฉียงใต้ชายฝั่งของทะเลด้านใน (Inner Sea) ชาวมูลานทั่วไปจะสูง ผอม และมีผิวสีอัมพัน ตาสีเฮเซลหรือน้ำตาล สีผมมีตั้งแต่ดำจนถึงน้ำตาลเข้ม แต่ในพื้นที่มีชาวมูลานอาศัยอยู่มาก ชนชั้นสูงและที่เกี่ยวข้องมักจะโกนหัว

ชื่อชาวมูลาน: (ชาย) โอธ, บาเรริส, เอพุต-ไค, เคธอท, มูเม็ด, รามาส, โซ-เคเฮอร์, ธาซา-เด, อูร์เฮอร์ (หญิง) อาริซิมา, ชาธี, เนฟิส, นูลาร่า, มูริธิ, เซฟริส, โธลา, อูมาร่า, โซลิส (สกุล) อังคาลับ, อันสคูลด์, เฟซิม, ฮาเพ็ต, นาธาเดม, เซเพรท, อูธราค

ราเชมี Rashemi  
ส่วนใหญ่จะพบในแถบตะวันออกของทะเลด้านใน (Inner Sea) และมักจะอยู่ร่วมกับชาวมูลาน ราเชมีมักจะตัวเตี้ยล่ำและมีกล้ามเนื้อ พวกเขามักจะมีผิวสีเข้ม ตาสีดำและมีผมหนาสีดำ

ชื่อราเชมี: (ชาย) บอริวิค, เฟอการ์, จันดาร์, คนิฐา, มาดิสลัค, รัลเมวิค, เชามาร์, วลาดิสลาค (หญิง) เฟย์วารา, ฮัลมารา, อิมมิธ, อิมเซล, นาวารา, เชวารา, ทัมมิธ, ยูลดรา (สกุล) เชอร์โกบาร์, ไดเออร์นีนา, อิลทาซิลรา, เมอนิเอ็ททรา, สตายาโนกา, อูลโมคินา

โช Shou  
ชาวโชมีจำนวนมากที่สุดและเป็นชาติพันธุ์ที่มีอำนาจมากในคารา-เทอ (Kara-Tur), ดินแดนห่างไกลทางตะวันออกของเฟรูน พวกเขามีผิวสีทองสัมฤทธ์ ผมดำ ตาสีเข้ม ชื่อจะใช้นามสกุลนำ

ชื่อของชาวโช: (ชาย) อัน, เชง, ชิ, ไฟ, เจียง, จุน, เหลียน, หลง, เม็ง, ออน, ซาน, ซุย, เว็น (หญิง) ไบ๋, โฉ, เจี่ย, เหลย, เหมย, เคียว, ซุย, ไท (สกุล) เฉียน, หวง, เกา, คุง, เหลา, หลิง, เหม, พิน, ชิน, ซัม, ตัน, วาน

เทธีเรียน Tethyrian  
กระจายอยู่ตลอดทั้งชายฝั่งดาบ (Sword Coast) สุดขอบตะวันตกของเฟรูน เทธีเรียนมีรูปร่างขนาดกลางผิวคล้ำแต่ก็เริ่มขาวขึ้นเมื่ออาศัยอยู่ทางเหนือขึ้นไป สีผมและสีตาแตกต่างกันไปแต่ส่วนใหญ่จะผมสีน้ำตาลและตาสีฟ้า เทธีเรียนใช้ชื่อแบบเดียวกับชาวชนดาธาน

ทูรามิ Turami  
เป็นชนพื้นเมืองแถบชายฝั่งทางใต้ของทะเลด้านใน (Inner Sea) ชาวทูรามิตัวสูงใหญ่มีกล้าม ผิวเข้มสีมะฮ็อคกานี ผมเป็นลอนสีดำและมีตาสีเข้ม

ชื่อชาวทูรามิ: (ชาย) แอนทอน, ดิเอโร, มาร์คอน, ปิเอรอน, ริมาร์โด, โรเมโร, ซาลาซา, อัมเบโร (หญิง) บาลามา, โดนา, ไฟลา, จาลานา, หลุยซา, มาร์ตา, ควารา, เซลิเซ, วอนดา (สกุล) อากอสโต, แอสโตริโอ, คาลาบรา, โดมิเน, ฟาโลเน, มาริวาลดิ, พิซาคาร์, รามอนโด

> คุณลักษณะของมนุษย์อีกแบบ VARIANT HUMAN TRAITS
>
> ถ้าแคมเปญของคุณใช้กฏเสริมของคุณลักษณะพิเศษจากบทที่ 6 DM ของคุณอาจจะอนุญาตให้ใช้คุณลักษณะ (traits) พิเศษนี้แทนคะแนนความสามารถปกติของเผ่าพันธุ์มนุษย์
>
> คะแนนความสามารถเพิ่มขึ้น ให้ความสามารถที่ต่างกัน 2 ชนิดตามที่คุณเลือกมีคะแนนเพิ่มขึ้น 1 แต้ม
>
> ทักษะ คุณได้ความเชี่ยวชาญในทักษะที่คุณเลือก 1 ทักษะ
>
> คุณลักษณะพิเศษ (feat) คุณได้รับคุณลักษณะพิเศษเพิ่ม 1 อย่างตามที่คุณเลือก

### คุณลักษณะของมนุษย์ Human Traits

มันยากที่จะระบุได้ชัดเจนเกี่ยวกับมนุษย์ แต่ตัวละครมนุษย์ของคุณมีคุณลักษณะพิเศษดังนี้

คะแนนความสามารถเพิ่มขึ้น คะแนนความสามารถทุกด้านของคุณเพิ่ม 1 แต้ม

อายุ มนุษย์จะเข้าสู่วัยผู้ใหญ่เมื่อเข้า 20 และมีชีวิตอยู่เกือบศตวรรษ

ขนาด มนุษย์มีความสูงและรูปร่างต่างกันไป จาก 5 ฟุตถึงเกิน 6 ฟุตเล็กน้อย ตัวละครจะมีขนาดกลาง (Medium)

ความเร็ว ความเร็วในการเดินปกติของคุณคือ 30 ฟุต

ภาษา คุณสามารถพูด อ่าน และเขียนภาษาคอมมอน และภาษาอื่นอีก 1 ภาษา มนุษย์มักจะเรียนภาษาอื่นจากคนที่ต้องติดต่อด้วย พวกเขาชอบจะเอาภาษาอื่นมาใช้เวลาพูดคุย คำสบถของอ็อค การอธิบายดนตรีแบบเอลฟ์ วลีทางทหารของดวอร์ฟ และอื่น ๆ