---
layout: default
---
## <a name="half-elf">ฮาล์ฟเอลฟ์ Half-Elf</a>

> ฟลินต์หรี่ตามองไปทางตะวันตกขณะอาทิตย์อัสดง เขาคิดว่าเขาเห็นคนเดินมาตามทาง ฟลินต์ถอยเข้าร่มต้นไพน์สูงเพื่อจะได้เห็นได้ถนัด ชายคนนั้นเดินมาด้วยท่วงท่าสบาย ๆ อย่างงามสง่า ท่วงท่าแบบเอลฟ์ หากแต่ชายผู้นั้นร่างกำยำมีมัดกล้ามและหนวดเคราแบบมนุษย์ ดวอร์ฟทั้งหมดคงเห็นใบหน้าภายใต้ฮู้ดสีเขียวว่ามีผิวสีแทนและเคราสีน้ำตาลแดง มีธนูยาวพาดอยู่ที่ไหล่ด้านหนึ่งและดาบห้อยอยู่ด้านซ้าย เขาแต่งตัวด้วยชุดหนังนุ่มที่ตัดเย็บอย่างปราณีตมีรูปแบบสวยงามเหมือนที่พวกเอลฟ์ชอบ แต่ไม่มีเอลฟ์ใดในโลกของครินน์ที่มีหนวดเคราหรอก ... ไม่ใช่เอลฟ์แน่ ๆ แต่...
>
> "ทานิส?" ฟลินต์กล่าวอย่างลังเลเมื่อชายคนนั้นเดินมาใกล้
>
> "คนเดิมเลย" เจ้าหน้าหนวดฉีกยิ้มกว้าง อ้าแขนออกสุดและก่อนที่ดวอร์ฟจะได้ทำอะไรเขาก็กอดแน่นและยกตัวฟลินต์ขึ้นจากพื้น ดวอร์ฟตบหลังเพื่อนเก่าพอเป็นพิธี และเมื่อนึกถึงศักด์ศรี ก็บิดตัวไปมาให้เป็นอิสระจากการทักทายของฮาล์ฟเอลฟ์
>
> — มากาเรต เวส และ เทรซี่ ฮิกแมน มังกรแห่งอาทิตย์อัศดงในฤดูใบไม้ร่วง 
> Margaret Weis and Tracy Hickman, Dragons of Autumn Twilight

ใช้ชีวิตอยู่ในสองโลกแต่ไม่ได้เป็นของฝั่งใดจริง ๆ ฮาล์ฟเอลฟ์เป็นส่วนผสมที่บางคนเรียกว่าเป็นส่วนที่ดีที่สุดของพ่อแม่ที่เป็นเอลฟ์และมนุษย์ ความสงสัยใครรู้ของมนุษย์ การประดิษฐ์สร้างสรรค์ และความทะเยอทะยานที่เติมด้วยประสาทสัมผัสที่เฉียบคม ความรักในธรรมชาติ และความชอบในงานศิลปะแบบเอลฟ์ ฮาล์ฟเอลฟ์บางคนอาศัยอยู่กับมนุษย์ แตกต่างไปโดยอารมณ์และร่างกายที่แตกต่าง มองดูเพื่อนและคนรักอายุมากขึ้นโดยที่พวกเขาไม่แก่ลงเลย บ้างก็อยู่ร่วมกับเอลฟ์ เติบโตขึ้นทุกวันจนเป็นผู้ใหญ่ในขณะที่เพื่อน ๆ ยังคงเป็นเด็กกันอยู่ ฮาล์ฟเอล์หลายคนไม่สามารถอยู่ในทั้งสองสังคมนี้ได้ จึงเลือกจะท่องเที่ยวไปตามลำพังหรือร่วมกับเผ่าพันธุ์อื่น ๆ ในชีวิตการผจญภัย

### จากสองโลก Of Two Worlds

สำหรับมนุษย์ ฮาล์ฟเอลฟ์ดูเหมือนเอลฟ์ และสำหรับเอลฟ์พวกเขาก็ดูเหมือนมนุษย์ ในเรื่องความสูง พวกเขาสูงพอ ๆ กับพ่อแม่ เพียงแต่จะไม่เพรียวเท่าเอลฟ์หรือหนาเหมือนมนุษย์ พวกเขาสูงระหว่าง 5 - 6 ฟุต หนักราว 100 - 180 ปอนด์ โดยผู้ชายจะสูงกว่าและหนักกว่าผู้หญิงเล็กน้อย ฮาล์ฟเอลฟ์ชายจะมีหนวดเครา และบางครั้งก็ไว้หนวดเพื่อปิดบังความเป็นเอลฟ์ สีผิวและลักษณะร่างกาจจะอยู่ระหว่างพ่อแม่ที่เป็นมนุษย์และเอลฟ์ ซึ่งนั่นทำให้มีความหลากหลายมาก พวกเขามักจะมีสีตาเหมือนเอลฟ์

### เป็นฑูตหรือคนจร

ฮาล์ฟเอลฟ์ไม่มีดินแดนเป็นของตัวเอง แม้ว่าพวกเขาจะได้รับการต้อนรับในเมืองของมนุษย์และอาจจะไม่ค่อยเป็นที่ต้อนรับเท่าใดในป่าของพวกเอลฟ์ ในเมืองใหญ่ในเขตที่เอลฟ์และมนุษย์มีปฏิสัมพันธ์กันบ่อย จำนวนฮาล์ฟเอลฟ์ก็อาจจะมากพอที่จะเกิดเป็นชุมชนเล็ก ๆ ของพวกเขาเองได้ พวกเขามีความสุขในการอยู่ร่วมกับฮาล์ฟเอลฟ์อื่น ซึ่งเป็นผู้คนเพียงกลุ่มเดียวที่เขาใจถึงชีวิตที่ต้องอยู่ระหว่างสองโลกนี้

ในส่วนอื่นของโลก ฮาล์ฟเอลฟ์ก็พิเศษพอที่จะพบเห็นได้น้อย บางคนจะเลี่ยงการพบปะผู้คน ท่องไปในป่าเป็นนักดักสัตว์ ผู้ดูแลป่า นักล่า หรือเป็นนักผจญภัยที่จะออกมาเจอความศิวิไลซ์นาน ๆ ครั้ง เหมือนกับพวกเอลฟ์ พวกเขามักจะถูกผลักดันด้วยความอยากออกสำรวจโลกที่เกิดจากอายุที่ยืนนาน คนอื่นในทางกลับกันก็เข้าไปอยู่ในสังคมเมืองใช้เสน่ห์และทักษะทางสังคมให้เป็นประโยชน์ในการเป็นฑูตหรือนักต้มตุ๋น

> เป็นฑูตที่ดีเยี่ยม EXCELLENT AMBASSADORS
>
> ฮาล์ฟเอลฟ์หลายคนเรียนรู้ในช่วงแรกของชีวิตในการอยู่ร่วมกับผู้อื่น เลี่ยงความขัดแย้งและหาจุดสมดุลย์ ในด้านของเผ่าพันธุ์ พวกเขามีสง่าราศีเหมือนเอลฟ์แต่ไม่มีท่าทีหยิ่งยโส และมีพลังแบบมนุษย์แต่ก็ไม่หยาบคาย พวกเขามักจะเป็นฑูตที่ดีเยี่ยมและเหมาะจะเป็นคนกลางในการเจรจา (ยกเว้นระหว่างเอลฟ์และมนุษย์เพราะมักจะถูกคิดว่าจะลำเอียงไปด้านใดด้านหนึ่ง)

### ชื่อของฮาล์ฟเอลฟ์ Half-Elf Names

ฮาล์ฟเอลฟ์ใช้วิธีการตั้งชื่อทั้งแบบของมนุษย์และเอลฟ์ เป็นการบอกว่าพวกเขาไม่ได้ยึดโยงกับฝ่ายใดเป็นหลัก ฮาลฟ์เอลฟ์ที่ถูกเลี้ยงโดยมนุษย์มักจะได้รับชื่อแบบเอลฟ์ และพวกที่ถูกเลี้ยงด้วยเอลฟ์มักจะชื่อแบบมนุษย์

### คุณลักษณะของฮาล์ฟเอลฟ์ Half-Elf Traits

ตัวละครฮาล์ฟเอลฟ์ของคุณจะมีลักษณะที่คล้ายกับเอลฟ์และบางอย่างก็มีเฉพาะในฮาล์ฟเอลฟ์

คะแนนความสามารถเพิ่มขึ้น คะแนนเสน่ห์ (Charisma) จะเพิ่มขึ้น 2 และความสามารถอื่นอีกสองอย่างตามที่คุณเลือกจะเพิ่มขึ้น 1

อายุ ฮาล์ฟเอลฟ์จะเติบโตในอัตราเดียวกับมนุษย์ เป็นผู้ใหญ่เมื่ออายุ 20 พวกเขาอยู่ได้นานกว่ามนุษย์มาก อย่างไรก็ตาม ส่วนใหญ่จะเกิน 180 ปี

ขนาด ฮาล์ฟเอลฟ์มีขนาดเท่ากับมนุษย์ สูงระหว่าง 5 - 6 ฟุต เป็นสิ่งมีชีวิตขนาดกลาง (Medium)

ความเร็ว ความเร็วพื้นฐานในการเคลื่อนที่คือ 30 ฟุต

ดาร์กวิชัน ความคุ้นเคยในการอาศัยอยู่ใต้ดิน คุณจะมีวิสัยทรรศ์ที่ยอดเยี่ยมในที่มืดและแสงสลัว คุณสามารถมองในที่แสงสลัวในระยะ 60 ฟุตรอบตัวคุณชัดเจนเหมือนอยู่ในที่แสงปกติ และในความมืดคุณจะมองเห็นได้เหมือนอยู่ในที่แสงสลัว คุณจะไม่สามารถแยกแยะสีได้ในความมืด จะเห็นเป็นเฉดสีเทาเท่านั้น

บรรพบุรุษชาวเฟย์ คุณจะได้ทอยแบบได้เปรียบในการทอยป้องกันการถูกทำให้หลงใหล (charmed) และไม่มีเวทย์มนต์ใดทำให้คุณหลับได้

ทักษะที่หลากหลาย คุณจะมีความเชี่ยวชาญในทักษะที่คณเลือก 2 อย่าง

ภาษา คุณสามารถพูด อ่าน และเขียนภาษาคอมมอน เอลวิช และอีกภาษาหนึ่งตามที่คุณเลือกได้