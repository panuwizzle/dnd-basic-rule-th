---
layout: page
---
## <a name="tiefling">ทิฟลิง Tiefling</a>

> "แต่เจ้าก็เห็นสายตาของพวกนั้นที่มองเจ้า เจ้าลูกปีศาจ"
>
> ดวงดาสีดำคู่นั้น เย็นเหมือนพายุในฤดูหนาว จ้องเขม็งมาที่หัวใจของเธอและในฉับพลันน้ำเสียงก็เปลี่ยนเป็นจริงจังจนทำให้เธอสะดุ้ง
>
> "พวกมันว่ายังไง" เขาถาม "หนึ่ง ฉงนสนเท่ สอง สงสัยหวาดระแวง"
>
> "สามคือต้องสาป" เธอตอบ "ท่านคิดว่าข้าไม่เคยได้ยินเรื่องเหลวไหลพวกนี้มาก่อนหรือ"
>
> "ข้ารู้ดีว่าเจ้าเคย" เมื่อเธอมองไปที่เขา เขาเสริม "ก็ใช่ว่าข้าจะมาซ้ำเติมอะไรเจ้าหรอกนะ สาวน้อย พวกนี้มันติดตัวมากับทิฟลิงทุกคนอยู่แล้ว บางคนก็รับไม่ได้ บางคนก็เห็นมันเป็นภาระที่ต้องแบกรับ บางคนก็สนุกไปกับมัน" เขาเอียงคออีกครั้งดวงตาฉายแววชั่วร้ายสำรวจเธออย่างละเอียด "เจ้าสู้กับมัน ใช่หรือไม่? เหมือนแมวป่าตัวน้อยข้าพนันได้ ทุกคำถากถางทุกคำติฉินนินทาเป็นแค่เครื่องลับเล็บของเจ้า้"
>
> — เอริน เอ็ม. อีวาน, บริมสโตน แองเจิล (Erin M. Evans, Brimstone Angels)

การได้รับการทักทายด้วยแววตาที่จ้องมองและเสียงกระซิบกระซาบ ความเจ็บปวดจากความรุนแรงและการเหยียดหยามบนท้องถนน การถูกหวาดระแวงไม่ไว้ใจและหวาดกลัวจากคนรอบตัว นี่คือสิ่งที่เหล่าทีฟลิ่งต้องเผชิญ ทีฟลิงทุกคนรู้ว่ารูปลักษณ์นี้เกิดมาจากการทำสัญญากับปีศาจเมื่อหลายชั่วอายุคนก่อน ทำให้ส่วนหนึ่งของแอสโมดิอุส เจ้าแห่งนรกทั้ง 9 ขุม ปะปนอยู่ในสายเลือด รูปลักษณ์และธรรมชาติของพวกเขาไม่ใช่ความผิดที่พวกเขาก่อ หากแต่เป็นผลจากบาปเมื่อครั้งโบราณที่ลูกหลานของพวกเขาและชนรุ่นหลังต่อมาต้องรับเคราะห์ด้วย

### สายเลือดแห่งนรก

ทีฟลิ่งสืบเชื้อสายจากมนุษย์ ดูโดยรวมแล้วพวกเขายังคงมีลักษณะของมนุษย์อยู่ อย่างไรก็ตามมรดกจากนรกก็สืบต่อมาทำให้พวกเขามีรูปลักษณ์แบบนี้ ทีฟลิ่งมีเขาขนาดใหญ่และมีรูปร่างต่าง ๆ บ้างมีลักษณะม้วนเหมือนเขาแกะ บ้างตั้งตรงเหมือนกวางกาเซลและบ้างก็เป็นเกลียวสูงขึ้นไปเหมือนกวางแอนทิโลป พวกเขามีหางอวบหนา ยาวราว 4 - 5 ฟุต ซึ่งอาจจะพันรอบเอวหรือขาเวลาที่เศร้าหรือกังวลใจ มีเขี้ยวตรงออกมาเหมือนหมาป่า และดวงตาของพวกเขาจะเป็นสีเดียว - ดำ, แดง, ขาว, เงิน, หรือทอง - ไม่มีตาดำหรือแก้วตา สีผิวหลากหลายเหมือนมนุษย์แต่บางครั้งมีเฉดสีแดง ผมจะยาวลงมาจากด้านหลังเขา มักมีสีเข้ม จากดำหรือน้ำตาลจนถึงแดงเข้ม น้ำเงิน หรือสีม่วง

### เป็นเอกเทศและเป็นที่น่าสงสัย

ทีฟลิ่งรวมตัวเป็นชนกลุ่มน้อยพบได้ส่วนใหญ่ในเมืองหรือหมู่บ้านของมนุษย์ มักจะพบในส่วนที่อยู่ได้ลำบากที่สุดของสถานที่นั้น เป็นที่ที่พวกเขาเติบโตมาเป็นพวกต้มตุ๋น ขโมย หรือแก๊งอาชญากร บางครั้งพวกเขาจะอาศัยอยู่กับชนกลุ่มน้อยอื่น ๆ ในอาณาเขตเฉพาะของพวกเขาที่ที่ซึ่งจะได้รับการปฏิบัติอย่างให้เกียรติ

ด้วยความที่ไม่มีบ้านเกิดเมืองนอน ทีฟลิ่งรู้ว่าจะต้องหาหนทางของตนเองในโลกกว้างและพวกเขาต้องแข็งแกร่งเพื่อจะอยู่รอดได้ พวกเขาจะไม่เชื่อใจใครง่าย ๆ แต่เมื่อเชื่อใจใครแล้วจะมอบความซื่อสัตย์เป็นเพื่อนและพันธมิตรจนชั่วชีวิต

> **พบเจอแต่ความหวาดระแวง**
>
> พวกคนโง่มักจะไม่ไว้ใจและสงสัยในตัวทีฟลิ่ง โดยเหมารวมเอาว่ารูปร่างหน้าตาแบบนี้ไม่ใช่คนดีแน่นอน ในความเป็นจริงแล้วสายเลือดไม่ได้มีผลกับลักษณะนิสัยเลย พวกเขายังได้รับพรสวรรค์ (?) ด้านการใช้เวทย์มนต์จากดินแดนนรก และนำมาทำประโยชน์ในการใช้ชีวิตของพวกเขา

### ชื่อของทีฟลิ่ง

ชื่อของทีฟลิ่งจะมีอยู่สามกลุ่ม ทีฟลิ่งที่เกิดในวัฒนธรรมอื่นโดยทั่วไปจะได้ชื่อจากวัฒนธรรมนั้น บางคนได้ชื่อที่มาจากภาษาอินเฟอร์นัล ส่งต่อกันมาหลายชั่วคน ซึ่งสะท้อนถึงบรรพบุรุษเลือดปีศาจของพวกเขา ทีฟลิ่งวัยเยาว์บางคนพยายามหาที่ทางของตนในโลกนี้ เลือกใช้ชื่อที่สื่อถึงคุณธรรมหรือแนวคิดอื่นและพยายามปฏิบัติให้สมกับชื่อนั้น บางคนการเลือกชื่อเป็นความท้าทายอันทรงเกียรติ และกับบางคนก็กลายเป็นโชคชะตาที่น่าเศร้า

ชื่อผู้ชายในภาษาอินเฟอร์นัล: อัคเมนอส, อัมน่อน, บาราคาส, ดามาคอส, เอเคมอน, อิอาดอส, ไครอน, ลิวซิส, เมเลค, มอร์ได, มอร์ธอส, เพลาอิออส, สกามอส, ธีไร

ชื่อผู้หญิงในภาษาอินเฟอร์นัล: อัคทา, อะนาคิส, ไบรเซอิส, คริเอลล่า, ดาไมอา, อีอา, คาลิสตา, เลริสสา, มาคาเรีย, เนเมไออา, โอริอันนา, ฟีไลอา, ริเอตตา

ชื่อ "คุณธรรม": อาร์ท, แคริออน, แชนท์, ครีด, เดสแปร์, เอ็กเซลเลนซ์, เฟียร์, กลอรี่, โฮป, ไอเดียล, มิวสิค, โนแวร์, โอเพน, โพเอททรี, เควส, แรนดอม, เรฟเวอเรนซ์, ซอร์โรว, เทเมริตี้, ทอร์เมนท์, เวรี่

### คุณลักษณะของทีฟลิ่ง

ชาวทีฟลิ่งจะมีคุณลักษณะที่คล้ายกันเนื่องมาจากการสืบสายเลือดจากปีศาจ

**คะแนนความสามารถเพิ่มขึ้น** คะแนนความฉลาด (Intelligence) เพิ่มขึ้น 1 และคะแนนเสน่ห์เพิ่มขึ้น 2

**อายุ** ทีฟลิ่งจะโตเป็นผู้ใหญ่ในอัตราเดียวกับมนุษย์ แต่จะอายุยืนกว่าเล็กน้อย

**ขนาด** ทีฟลิ่งมีขนาดตัวเช่นเดียวกับมนุษย์ เป็นสิ่งมีชีวิตขนาดกลาง (Medium)

**ความเร็ว** ความเร็วในการเดินปกติคือ 30 ฟุต

**ดาร์กวิชัน** ความคุ้นเคยในการอาศัยอยู่ใต้ดิน คุณจะมีวิสัยทัศน์ที่ยอดเยี่ยมในที่มืดและแสงสลัว คุณสามารถมองในที่แสงสลัวในระยะ 60 ฟุตรอบตัวคุณชัดเจนเหมือนอยู่ในที่แสงปกติ และในความมืดคุณจะมองเห็นได้เหมือนอยู่ในที่แสงสลัว คุณจะไม่สามารถแยกแยะสีได้ในความมืด จะเห็นเป็นเฉดสีเทาเท่านั้น

**ความต้านทานจากนรก** คุณมีความต้านทาน (resistance) ต่อความเสียหายจากไฟ

**มรดกจากนรก** (Infernal Legacy) คุณสามารถใช้คาถา[แสดงปาฏิหาริย์ (thaumaturgy cantrip)](../../ch11-spells/#thaumaturgy) ได้ เมื่อคุณถึงเลเวล 3 คุณสามารถใช้คาถา[คำสาปจากนรก (hellish rebuke spell)](../../ch11-spells/#hellish-rebuke) โดยใช้สล็อตคาถาเลเวล 2 ได้หนึ่งครั้งจากคุณลักษณะ (trait) นี้ และจะใช้ได้อีกครั้งเมื่อจบการพักผ่อนยาว (long rest) เมื่อคุณถึงเลเวล 5 คุณจะสามารถใช้คาถา[ความมืด (darkness spell)](../../ch11-spells/#darkness) ได้หนึ่งครั้งจากคุณลักษณะนี้ และจะใช้ได้อีกครั้งเมื่อจบการพักผ่อนยาว คุณจะใช้คะแนนเสน่ห์ (Charisma) เป็นความสามารถที่ใช้ในการร่ายคาถาสำหรับคาถาเหล่านี้

**ภาษา** คุณสามารถพูด อ่าน และเขียนภาษาคอมมอนและภาษาอินเฟอร์นัล

#### ทีฟลิ่งเผ่าพันธุ์ย่อย Variant Tiefling
จากการที่ไม่ใช่ทีฟลิ่งทุกคนจะสืบสายเลือดมาจากแอสโมดิอุส บางคนมีคุณลักษณะบางอย่างที่แตกต่างไปจากใน "คู่มือผู้เล่น (Player's Handbook)" DM อาจจะอนุญาตให้ใช้ทีฟลิ่งเผ่าพันธุ์ย่อยนี้เป็นตัวละครได้ แม้ว่าความสามารถลิ้นปีศาจ (Devil's Tongue), ไฟนรก (Hellfire) และปีก (Winged) จะเป็นความสามารถพิเศษ

ลักษณะภายนอก ทีฟลิ่งของคุณอาจจะไม่เหมือนทีฟลิ่งอื่น นอกเหนือจากที่มีระบุลักษณะไว้ในคู่มือผู้เล่นแล้ว ให้คุณทอย 1d4 + 1 เพื่อเลือกลักษณะพิเศษดังนี้: เขาเล็ก, มีเขี้ยวหรือฟันคม, ลิ้นสองแฉก, ตาเหมือนแมว, มือมี 6 นิ้ว, มีขาเหมือนแพะ, เท้ากีบ, สองหาง, ผิวเป็นแบบหนังสัตว์หรือมีเกล็ด, ผิวสีแดงหรือน้ำเงินเข้ม, ไม่มีเงาแดดหรือเงาสะท้อนในกระจก, มีกลิ่นเหมือนกำมะถัน

**ทีฟลิ่งเผ่าพันธุ์ย่อย Variant Tiefling**
ลิ้นปีศาจ คุณสามารถใช้คาถา[วาจาเชือดเฉือน (vicious mockery cantrip)](../../ch11-spells/#vicious-mockery) ได้ เมื่อคุณถึงเลเวล 3 คุณสามารถใช้คาถา[มหาเสน่ห์ (charm person spell)](../../ch11-spells/#charm-person) โดยใช้สล็อตคาถาเลเวล 2 ได้หนึ่งครั้งจากคุณลักษณะนี้ เมื่อคุณถึงเลเวล 5 คุณสามารถใช้คาถา[ตรึงใจ (enthrall spell)](../../ch11-spells/#enthrall) ได้หนึ่งครั้งด้วยคุณลักษณะนี้ คุณต้องพักยาวก่อนเพื่อจะใช้คาถาได้อีกครั้ง คะแนนเสน่ห์จะเป็นความสามารถที่ใช้ในการร่ายคาถา คุณลักษณะนี้จะแทนที่คุณลักษณะ "มรดกนรก (Infernal Legacy trait)"

ไฟนรถ เมื่อคุณถึงเลเวล 3 คุณจะสามารถใช้คาถาฝ่ามือเพลิง (burning hands spell) หนึ่งครั้งในหนึ่งวันโดยใช้สล็อตคาถาเลเวล 2 คุณลักษณะนี้จะแทนที่คาถาคำสาปจากนรก (hellish rebuke spell) จากคุณลักษณะมรดกจากนรก (Infernal Legacy)

ปีก ปีกเหมือนค้างคาวจะงอกจากไหล่ของคุณ คุณสามารถบินได้ด้วยความเร็ว 30 ฟุตในขณะที่ไม่ได้ใส่เกราะหนัก