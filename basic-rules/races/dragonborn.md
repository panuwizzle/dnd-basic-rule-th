---
layout: page
title: ดรากอนบอร์น Dragonborn
---
## <a name="dragonborn">ดรากอนบอร์น Dragonborn</a>

> พ่อของเธอยืนอยู่บนบันไดแรกของบันไดสามจุดที่เป็นทางลงมาจากพอร์ทัล เกล็ดบนใบหน้าของเขาสีเริ่มซีดลงไล่ไปตามขอบ แต่เมเฮน แคลนเลส ยังคงดูราวกับว่าเขาสามารถต่อสู้กับหมีที่น่ากลัวได้ ชุดเกราะที่สวมใส่ได้ดีของเขาหายไป มีเกราะสเกลอาเมอร์สีม่วงแวววาวมีขลิบสีเงินมาแทนที่ ที่แขนเคยมีตราประจำตระกูลเป็นสัญลักษณะของตระกูลหนึ่งที่ห่างไกล ดาบที่อยู่ข้างหลังยังเป็นเล่มเดิม เล่มเดียวกับที่เขาใช้ตั้งแต่ก่อนจะเจอกับฝาแฝดที่ถูกห่อผ้าทิ้งไว้ที่หน้าประตูเมืองอารุธ วาเยม
>
> ตลอดชีวิตของเธอ ฟาริเดฮ์ได้เรียนรู้ว่าการอ่านใบหน้าของพ่อเธอนั้นเป็นทักษะที่โชคดีที่ได้เรียนรู้ มนุษย์ที่ไม่สามารถจะมองเห็นดวงตาของเธอหรือของฮาวิลาขยับ จะไม่เห็นว่าใบหน้าของเมเฮน แคลนเลสแตกต่างอะไรจากมังกร แต่การเลื่อนขึ้นลงของเกล็ด ความโค้งของสันบนหน้า ตำแหน่งของดวงตา ระดับการอ้าปากค้างเห็นฟัน - ใบหน้าของพ่อเธอบอกอะไรได้มากมาย
>
> แต่ในเวลานี้ สัญลักษณ์ทุกระดับดูเหมือนจะหยุดนิ่งไปหมด ดูไม่ต่างจากมังกร แม้กับเฟริเดฮ์
>
> — เอริน เอ็ม. อีวานส์, เหล่าปรปักษ์ (The Adversary)

กำเนิดจากมังกรดังเช่นชื่อของพวกเขา ดรากอนบอร์นอาศัยอยู่อย่างภาคภูมิในโลกที่หวาดกลัวและไม่เข้าใจพวกเขา สร้างขึ้นโดยเทพมังกรหรือด้วยตัวมังกรเอง เหล่าดรากอนบอร์นฟักออกจากไข่มังกรออกมาเป็นเผ่าพันธุ์พิเศษ ผสานข้อดีของทั้งมังกรและสิ่งคล้ายมนุษย์ ดรากอนบอร์นบางตนเป็นสาวกผู้ศรัทธาของมังกร บ้างเป็นทหารในสงครามยิ่งใหญ่ และบ้างก็พบว่าตัวเองไร้ที่ทางไร้จุดหมายของตนเอง

### ชาวมังกรผู้ภาคภูมิ

ดรากอนบอร์นมีลักษณะคล้ายมังกรที่ยืนตัวตรง แต่จะไม่มีปีกและหาง ดรากอนบอร์นพวกแรกมีสีเหมือนกับมังกรที่สร้างพวกเขา แต่หลายชั่วอายุคนผ่านมา การผสมข้ามพันธุ์ทำให้เกิดความหลากหลายมากมาย เกล็ดเล็กและเรียงตัวสวยของพวกเขามักจะเป็นสีทองเหลืองหรือสัมฤทธ์ บางครั้งมีเฉดสีแดงสด สีสนิม สีทอง หรือทองแดงแกมเขียว พวกเขามีร่างกายสูงใหญ่แข็งแรง มักจะสูงราว 6 ฟุตครึ่ง และหนักราว 300 ปอนด์หรือมากกว่า มือและเท้าแข็งแรง มีกรงเล็บและนิ้ว 3 นิ้วกับ 1 หัวแม่มือ

สายเลือดของมังกรเข้มข้นมากในดรากอนบอร์นบางเผ่า พวกเขามักจะมีสีเกล็ดเหมือนกับมังกรที่เป็นบรรพบุรุษ - สีแดงสด, เขียว, ฟ้า หรือขาว, ดำสนิท หรือเป็นโลหะทองแวววาว, สีเงินยวง, ทองเหลือง, ทองแดงหรือสัมฤทธ์

### เผ่าที่อยู่ได้ด้วยตัวเอง (Self-Sufficient Clans)

สำหรับดรากอนบอร์นทุกตน เผ่ามีความสำคัญยิ่งกว่าชีวิต ดรากอนบอร์นจะอุทิตตนและเคารพเผ่าเหนือสิ่งอื่นใด แม้กับเทพเจ้า ความประพฤติของดรากอนบอร์นแต่ละคนจะถือเป็นเกียรติของเผ่าของเขาหรือเธอ การนำความอัปยศมาสู่เผ่าจะทำให้ถูกลงโทษหรือเนรเทศ แต่ละคนจะรู้ถึงตำแหน่งและหน้าที่ของตนในเผ่า และจะปฏิบัติหน้าที่ด้วยเกียรติสูงสุดในตำแหน่งนั้น

ความต้องการที่จะพัฒนาตนเองอยู่เสมอเป็นตัวผลักดันให้เกิดการอยู่ได้ด้วยตนเองของเผ่าพันธุ์โดยรวม ดรากอนบอร์นจะให้คุณค่ากับทักษะและความเป็นเลิศในทุก ๆ ด้าน พวกเขาเกลียดความล้มเหลวและจะพยายามอยากสุดชีวิตก่อนที่จะล้มเลิกกับบางสิ่ง ดรากอนบอร์นที่ถึงจุดสูงสุดของทักษะถือเป็นเป้าหมายสูงสุดของชีวิต สมาชิกของเผ่าพันธุ์อื่นที่มุ่งมั่นในลักษณะเดียวกันมักจะได้รับความนับถือจากดรากอนบอร์น

แม้ว่าส่วนใหญ่จะมุ่งเน้นไปที่การอยู่ได้ด้วยตนเอง แต่พวกเขาก็ยอมรับว่าในบางสถานการณ์ความช่วยเหลือก็เป็นสิ่งจำเป็น แต่แหล่งความช่วยเหลือมักจะมาจากเผ่าของตนเอง และเมื่อใดที่เผ่าต้องการความช่วยเหลือ พวกเขาจะขอจากดรากอนบอร์นเผ่าอื่นก่อนที่จะขอจากเผ่าพันธุ์อื่น - หรือแม้จากเทพเจ้า

> ดราโกเนียน DRACONIANS
>
> ในโลกของดรากอนแลนซ์ (Dragonlance setting) สาวกของเทพธิดาผู้ชั่วร้าย ทาคิทิส ได้เรียนรู้ถึงพิธีกรรมมืดที่ทำให้พวกเขาเปลี่ยนไข่ของมังกรโลหะ ทำให้เกิดเป็นดรากอนบอร์นชั่วร้ายชื่อว่า ดราโกเนียน มีดราโกเนียน 5 ชนิดที่ต่อสู้เพื่อทาคิทิสในสงครามแห่งหอก (War of the Lance): ออรัค (ทอง), บาซ (ทองเหลือง), โบซัค (สัมฤทธ์), คาพัค (ทองแดง), และซิวัค (เงิน) และแทนที่อาวุธลมหายใจด้วยความสามารถเวทย์มนต์เฉพาะตัว

### ชื่อของดรากอนบอร์น Dragonborn Names

ดรากอนบอร์นมีชื่อส่วนตัวที่ได้รับตอนเกิด แต่พวกเขาจะใช้ชื่อเผ่านำก่อนเพื่อให้เกียรติ ชื่อในวัยเด็กหรือชื่อเล่นมักจะใช้เรียกกันในกลุ่มเพื่อน เป็นตัวบอกถึงลักษณะหรือความรักที่มีต่อผู้นั้น ชื่ออาจจะเรียกจากเหตุการณ์หรือใช้ลักษณะนิสัย

ชื่อผู้ชาย: อาจาน, บาลาซา, บาราช, โดนาร์, เกช, เฮสคาน, คริฟ, เมดราส, เมเฮน, นาดาร์, พานเจด, พาทริน, โรการ์, ชามาช, เซดินน, ทาร์ฮุน, โทริน

ชื่อผู้หญิง: อักครา, บิริ, ดาร์, ฟาริเดฮ์, ฮาราน, ฮาวิลาร์, เจริ, คาวา, โคริน, มิชาน, นาลา, เพอร่า, ไรอาน, โซรา, ซูรินา, ธาวา, อุดจิต

ชื่อวัยเด็ก: คลิมบา, เอียเบนเดอร์, ลีพเปอร์, ไพอัส, ชิลด์ไบเตอร์, ซีเลียส

ชื่อเผ่า: เคลธทินธิอัลลอร์, ดาอาเดนเดรียน, เดลมิเรฟ, ดราเชดันเดียน, เฟนเคนคาบราดอน, เคเปชคโมลิค, เคอไลลอน, คิมบาทูล, ลินซาคาเซนดาลอร์, ไมแอสตัน, เนมโมนิส, นอริเซียส, โอฟินสตาลาเจอร์, เพรกซิจันดิลิน, เชสเทนเดลิแอท, เทอนูรอธ, เอวธิสาเทอกิเอส, ยาเจอริต

### คุณลักษณะของดรากอนบอร์น Dragonborn Traits

สายเลือดมังกรของคุณให้คุณลักษณะพิเศษหลากหลายตามชนิดของมังกรที่คุณสืบเชื้อสายมา

คะแนนความสามารถเพิ่มขึ้น คะแนนความแข็งแกร่ง (Strength) เพิ่มขึ้น 2 และคะแนนสเน่ห์เพิ่มขึ้น 1

อายุ ดรากอนบอร์นเด็กจะโตเร็ว ฟักจากไข่ชั่วโมงเดียวก็เดินได้แล้ว โตเท่าเด็กมนุษย์ 10 ขวบใน 3 ปี และเข้าสู่วัยผู้ใหญ่เมื่ออายุ 15 จะอยู่ได้ถึงอายุ 80 xu

ขนาด ดรากอนบอร์นสูงและน้ำหนักมากกว่ามนุษย์ สูงเกิน 6 ฟุตและน้ำหนักเฉลี่ยราว 250 ปอนด์ เป็นสิ่งมีชีวิตขนาดกลาง (Medium)

ความเร็ว ความเร็วในการเดินอยู่ที่ 30 ฟุต

บรรพบุรุษมังกร Draconic Ancestry
| มังกร | ชนิดความเสียหาย | อาวุธลมหายใจ |
| ------ | ----------- | ---------------------------- |
| ดำ | กรด | 5 x 30 ft. เส้นตรง (Dex. save) |
| น้ำเงิน | สายฟ้า | 5 x 30 ft. เส้นตรง (Dex. save) |
| ทองเหลือง | ไฟ | 5 x 30 ft. เส้นตรง (Dex. save) |
| สัมฤทธิ์ | สายฟ้า | 5 x 30 ft. เส้นตรง (Dex. save) |
| ทองแดง | กรด | 5 x 30 ft. เส้นตรง (Dex. save) |
| ทอง | ไฟ | 15 ft. รูปกรวย (Dex. save) |
| เขียว | พิษ | 15 ft. รูปกรวย (Con. save) |
| แดง | ไฟ | 15 ft. รูปกรวย (Dex. save) |
| เงิน | ความเย็น | 15 ft. รูปกรวย (Con. save) |
| ขาว | ความเย็น | 15 ft. รูปกรวย (Con. save) |

บรรพบุรุษมังกร คุณมีบรรพบุรุษเป็นมังกร เลือกชนิดของมังกรจากตารางด้านบน อาวุธลมหายใจและค่าความต้านทานความเสียหายของคุณจะขึ้นอยู่กับมังกรที่คุณเลือก

อาวุธลมหายใจ คุณสามารถใช้แอ็กชันในการพ่นลมหายใจโจมตีได้ บรรพบุรุษมังกรของคุณจะเป็นตัวกำหนดขนาด รูปร่างและชนิดความเสียหายเมื่อพ่นลมหายใจออกไป

เมื่อคุณใช้อาวุธลมหายใจ สิ่งมีชีวิตทุกตัวที่อยู่ในพื้นที่โจมตีต้องทอยป้องกัน ใช้คะแนนใดขึ้นอยู่กับบรรพบุรุษมังกรที่คุณเลือก ค่า DC สำหรับการทอยป้องกันจะเท่ากับ 8 + ค่าโมดิไฟเออร์ความอดทน (Constitution modifier) + โบนัสความเชี่ยวชาญของคุณ สิ่งมีชีวิตจะได้รับความเสียหาย 2d6 หากทอยพลาด และเสียหายครึ่งหนึ่งถ้าทอยผ่าน ความเสียหายจะเพิ่มขึ้นเป็น 3d6 เมื่อเลเวล 6, 4d6 เมื่อเลเวล 11 และ 5d6 เมื่อเลเวล 16

หลังจากที่คุณใช้อาวุธลมหายใจแล้ว คุณจะใช้ไม่ได้อีกจนกระทั่งได้รับการพักสั้นหรือพักยาว (short or long rest)

ความต้านทานความเสียหาย คุณจะมีความต้านทานต่อชนิดความเสียหายที่ผูกโยงอยู่กับชนิดบรรพบุรุษมังกรที่คุณเลือก

ภาษา คุณสามารถพูด อ่าน และเขียนภาษาคอมมอนและดราโกนิค ดราโกนิกถือเป็นหนึ่งในภาษาเก่าแก่และมักจะใช้ในการเรียนเวทย์มนต์ เสียงในภาษานี้จะฟังดูสาก ไม่นุ่มนวลสำหรับสิ่งมีชีวิตอื่นและมีพยัญชนะเสียงแข็งและพ่นออกตามไรฟัน