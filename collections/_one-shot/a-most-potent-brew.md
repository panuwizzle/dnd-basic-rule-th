---
layout: page
title: เครื่องดื่มที่ทรงพลัง - A Most Potent Brew
description: เนื้อเรื่องการผจญภัยสั้น (one-shot adventure) สำหรับเริ่มเล่น D&D
name: เครื่องดื่มที่ทรงพลัง - A Most Potent Brew
short_description: โรงเบียร์ชื่อดังประจำเมืองกำลังประสบปัญหาในการผลิต เป็นปัญหาที่มีแต่นักผจญภัยใจกล้าเท่านั้นที่จะช่วยได้
---

## การผจญภัยสำหรับช่วงเริ่มต้นโดยใช้กฏพื้นฐานของ D&D 5E

### การผจญภัยนี้คืออะไร?

การผจญภัยสำหรับช่วงเริ่มต้นนี้ออกแบบไว้เพื่อให้ทั้งผู้เล่น D&D ที่เชี่ยวชาญและผู้เล่นไม่เคยเล่นมาก่อนเลยสามารถสนุกได้เหมือนกัน ใช้เพียงกฏ ไอเท็ม มอนสเตอร์และแนวทางการเล่นที่มมีในกฏพื้นฐานที่สามารถดาวน์โหลดได้ฟรีจาก[เว็บไซต์วิซาร์ดออฟเดอะโคสท์](https://www.dndbeyond.com)

นั่นหมายความว่าคุณและเพื่อนสามารถเล่นเกมนี้ได้โดยไม่ต้องซื้ออะไรเลยนอกจากขนมและเครื่องดื่ม และอาจจะมีชุดลูกเต๋าที่น่าซื้อไว้ แม้ว่าจะมีแอ็พลูกเต๋ามากมายให้เลือกใช้แทนได้

### ฉันจะเล่นได้ยังไง?

กฏพื้นฐานของเกมดันเจีนแอนด์ดรากอน รุ่นที่ 5 สามารถเปิดดูได้แบบออนไลน์ที่ [dndbeyond.com/free-rules](https://www.dndbeyond.com/sources/dnd/free-rules) หรือ [ภาษาไทย](/basic-rules/) เราก็มี

\*\* ช่วงที่แปลนี้ Basic Rules 2024 ได้ออกมาแล้ว คุณสามารถเลือกใช้ได้ทั้งเวอร์ชันปี 2014 และ 2024

### เนื้อเรื่องย่อ

พวกคุณกลุ่มนักผจญภัยถูกส่งไปจัดการปัญหาที่น่าจะคุ้นเคยกันดีสำหรับนักผจญภัยหน้าใหม่ - ไปกำจัดหนูยักษ์ที่ยึดห้องเก็บเบียร์ อย่างไรก็ตามเป้าหมายของเหล่าฮีโร่ของพวกเราคือการบุกดันเจียนที่ซากโบราณของหอคอยพ่อมด

### การเตรียมการ

บริษัทโรงเบียร์หอคอยพ่อมด เป็นโรงเบียร์ที่มีชื่อเสียงในเบียร์ฮ็อพปี้ซัมเมอร์แอล (Hoppy summer ales) กำลังต้องการความช่วยเหลือจากคณะนักผจญภัยที่เชื่อถือได้ และราคาไม่แรง เจ้าของโรงเบียร์ได้โพสงานไว้ที่บอร์ดประจำเมืองและขอให้เจ้าของโรงเตี๊ยมที่เป็นเพื่อนกันช่วยกระจายข่าว

กลุ่มนักผจญภัยอาจจะได้ยินเรื่องของงานนี้โดยมาพบที่บอร์ดข่าวที่อยู่ที่จัตตุรัสกลางเมือง ได้ข่าวจากเพื่อนเก่าหรือแค่ได้ยินจากคนในเมือง

ไม่ว่าจะมาจากทางไหน พวกเขาจะได้รับคำแนะนำให้ไปคุยกับ **โกลวคินเดิล** ที่โรงเบียร์หอคอยพ่อมด เจ้าของโรงเตี๊ยมและคอเบียร์ทั้งหลายสามารถบอกทางไปโรงเบียร์ได้ทุกคน หากนักผจญภัยถามอย่างสุภาพหรือไม่ก็เลี้ยงเบียร์

ถ้าคุณรันเกมนี้สำหรับผู้เล่นหน้าใหม่ มันจะดีกว่าถ้าเริ่มที่ให้พวกเขากำลังเดินทางไปโรงเบียร์เลย

### พบกับโกลวคินเดิล

> _พวกคุณเดินมาตามที่หลายคนบอกทางมา ระยะทางอาจจะ 1 - 2 ไมล์นอกเมืองผ่านถนนดินเก่าที่ทอดยาวขึ้นไปบนเนินเตี้ย ๆ_
>
> _เมื่อคุณขึ้นไปเกือบถึงด้านบนของเนิน อาคารก่อหินขนาดใหญ่ก็ปรากฏตัวขึ้นให้เห็น ขนาบสองข้างด้วยโรงนา ข้างประตูมีป้ายสีสดใสเขียนว่า "บริษัทโรงเบียร์หอคอยพ่อมด เพื่อความสดชื่นในอาณาจักร"_

ถ้านักผจญภัยเคาะประตูจะได้รับการต้อนรับโดยโนมหนุ่มผู้มีเครางามในชุดเสื้อเชิร์ตขาว กางเกงเข้ารูปสีดำและสายเอี๊ยมสีเขียว นี่คือ**โกลวคินเดิล** เจ้าของโรงเบียร์

หลังจากที่งงงวยอยู่พักหนึ่งเขาก็สังเกตุเห็นอาวุธและอุปกรณ์เวทย์มนต์จึงรู้ว่าพวกนี้เป็นนักผจญภัย โนมหนุ่มเชิญกลุ่มนักผจญภัยเข้าในอาคารและต้อนรับด้วยเบียร์ขณะพูดคุยถึงสิ่งที่เขาอยากให้ทำ

ภายในอาคารเต็มไปด้วยกลิ่นฮ็อพและเบียร์ แต่ก็สะอาดและเป็นระเบียบ มีมนุษย์และฮาล์ฟลิ่งแต่งตัวเหมือนหัวหน้าของพวกเขาเดินไปมา ตรวจเช็คถังไม้และสิ่งต่าง ๆ อย่างไม่รีบร้อน

หลังจากเสิร์ฟทาชาลาร์ เพลล์ แอล ให้คนที่อยากดื่มแล้ว โกลวคินเดิลก็อธิบาย

- ธุรกิจของเขากำลังไปได้สวยและกำลังหาทางขยาย ในการนี้พวกเขาต้องขยายพื้นที่ห้องเก็บเบียร์
- เขาให้คนงานลงไปข้างล่างและขุดขยายห้องออกไป แล้วก็ขุดไปเจอกับกำแพงเก่า เขาคิดว่าอาจจะเป็นเศษซากของซากโบราณที่ถูกลืมเลือน ด้วยความสงสัยพวกเขาจึงเจาะช่องที่กำแพง และถูกโจมตีโดย "หนูดำที่ตัวใหญ่เท่าหมาเลย! หมาตัวใหญ่ด้วย ไม่ใช่แบบพุดเดิล พวกท่านนึกออกป่ะ?" ซึ่งมันโผล่ออกมาจากฝั่งตรงข้ามที่มืดสนิท
- พวกเขาหนีออกมาได้โดยไม่มีใครตายแต่ก็บาดเจ็บฟกช้ำบ้าง แต่มันทำให้ห้องเก็บเบียร์ไม่ค่อยมั่นคงและใช้งานไม่ได้ ถ้าพวกเขาอยากจจะกลับมาผลิตต่อ เขาต้องให้นักผจญภัยมาจัดการเจ้าหนูยักษ์นี่ให้เรียบร้อย
- เขาไม่แน่ใจว่าหนูมาจากไหน แต่โรงเบียร์ก็ได้ชื่อมาจากหอคอยพ่อมดเก่าที่เคยอยู่ตรงนี้ เพราะฉะนั้นอาจจะมีอะไรเกี่ยวข้องกัน

สัญญาจ้างงานคือกลุ่มนักผจญภัยต้องจัดการหนู หาว่ามันมาจากไหนและทำให้แน่ใจว่าจะไม่มีอะไรโผล่ออกมาอีก ค่าจ้างคือ 25gp ต่อคน

ถ้านักผจญภัยตกลง โกลวคินเดิลจะนำนักผจญภัยไปที่ทางเข้าห้องเก็บเบียร์ เปิดประตูให้และอวยพรให้ทุกคนโชคดี

![แผนที่](/assets/a-most-potent-brew/map.png)

### 1. ห้องเก็บเบียร์

> _บันไดไม้ลั่นเอี๊ยดเมื่อพวกคุณเดินลงไป ภายในห้องเก็บเบียร์อากาศเย็นและแห้ง มีกลิ่นของเบียร์และหนังสัตว์ชื้น ๆ คุณได้ยินเสียกุกกัก เสียงเล็บขูดพื้นและเสียงร้องจิ๊ด ๆ อยู่ในความมืด_

ภายในห้องเก็บเบียร์นั้นมืดสนิท พื้นที่ส่วนใหญ่มีถังไม้วางไปทั่วทำให้มองได้ไม่ทั่วห้อง มีพื้นที่โล่งอยู่ด้านที่อยู่ไกลออกไป ที่พื้นมีเศษดินและอุปกรณ์ของช่างตกหล่นอยู่

นักผจญภัยที่มีดาร์กวิชันหรือจุดคบไฟจะสามารถมองเห็นช่องทะลุที่โกลวคินเดิลบอกได้ ช่องเปิดมีขนาดสูง 4 ฟุตและกว้าง 3 ฟุต

[หนูยักษ์ (Giant Rat)](/basic-rules/monsters/giant-rat) 8 ตัว โผล่ออกมาจากเงามืดหลังถังไม้ เมื่อครึ่งหนึ่งของนักผจญภัยเดินเข้ามาภายในพื้นที่พวกมันจะพยายามลอบโจมตี การสังเกตุพบหนูก่อนที่มันจะโจมตีได้นั้นต้องทอยทดสอบความรอบรู้ (Wisdom) ทักษะการรับรู้ (Perception) ความยาก (DC) 10 จากทุกคนในห้อง ถ้าไม่มีใครทอยผ่านเลยการต่อสู้จะเริ่มแบบ[ประหลาดใจ (Surprise Round)](/basic-rules/ch09-combat/#surprise)

ในการต่อสู้ หนูยักษ์จะไม่ใช้กลยุทธพิเศษใด ๆ มีเพียงแต่โจมตีทุกคนไปเรื่อย ๆ ถ้าหนู 5 ตัวถูกฆ่า พวกมันที่เหลือจะพยายามหนีกลับไปในรูที่ผนัง ตัวไหนที่หนีสำเร็จจะไปถูกฆ่าที่กับดักใน **ทางเดินโมเสค**

### 2. ทางเดินโมเสค

> _เมื่อมองผ่านรูหนูเข้าไปคุณจะเห็นทางเดินหินฝุ่นจับ พื้นของมันอยู่ต่ำกว่าพื้นของห้องเก็บเบียร์ราว 1 ฟุตในจุดที่คุณยืนกันอยุ่_
>
> _ด้านบนทางซ้ายคุณจะเห็นเชิงบันไดที่ถูกฝังอยู่ใต้อิฐที่ถล่มลงมา ดินและเศษหินปิดทางไปจนหมด ทางขวามือ ทางเดินทอดยาวไปจนสุดที่มุมห้อง แต่ที่กำแพงคุณสังเกตุเห็นได้ว่ามีตัวหนังสือเขียนด้วยทองคำ_

ส่วนนี้เป็นส่วนแรกของห้องใต้ดินของหอคอยพ่อมดเก่า บันไดนั้นเป็นทางขึ้นไปชั้นบนแต่ถูกกำแพงถล่มลงมาปิดไว้จนหมด

ตัวหนังสือนั้นสลักบนกำแพงเขียนด้วยทองคำที่สะท้อนแสงแวววาวเล็กน้อยแม้ว่าจะอยู่ในความมืดสนิท เขียนด้วยภาษาคอมมอนอ่านได้ว่า

> "Dawn breaks with stirring air,  
> As sun shines down on new day fair
>
> "Midday blaze bakes earth and grass,  
> The farmer waits for heat to pass
>
> "Evening cool brings water, wine,  
> Drink and laughter passing time
>
> "Night sees shining, roaring fire,  
> as wood and coals burn on the pyre"

> "รุ่งอรุณมาเยือนพร้อมสายลม, แสงอาทิตย์ส่องลงมาวันใหม่อันงดงาม
>
> "ยามเที่ยงแดดแผดเผาดินและหญ้า, ชาวนานั่งคอยให้ความร้อนผ่านไป
>
> "ยามเย็นลมเย็นนำพาน้ำและไวน์, ดื่มและหัวเราะไปกับกาลเวลาที่ผันผ่าน
>
> "ราตรีมองเห็นแสงไฟที่ส่องสว่าง, ไม้และถ่านลุกไหม้บนเชิงตะกอน"

มีทางเดินต่อไปทางซ้ายปลายทางเดินมีประตู 2 บาน บานหนึ่งเปิดไปทางซ้ายและอีกบานเปิดตรงไป ตรงหน้าของพวกเขาเป็นส่วนทางเดินยาวราว 20 ฟุตที่พื้นปูด้วยโมเสคเป็นรูปทิวทรรศน์ชนบท (รูปด้านล่าง) เป็นรูปดวงอาทิตย์ ท้องฟ้า เนินเขาเตี้ยและแม่น้ำ แบ่งออกเป็น 4 แผ่น แผ่นละ 5 ฟุต แต่ละแผ่นแสดงถึงช่วงเวลาที่ต่างกันไปในหนึ่งวัน

![Mosaic Coridor](/assets/a-most-potent-brew/mosace-path.jpg)

อย่างไรก็ตาม เมื่อพวกเขาเข้าไปใกล้ ๆ ก็สังเกตุเห็นว่ามีศพหนูถูกตัดด้วยใบมีดขนาดใหญ่ แยกเป็นสองซีกตกอยู่ในบริเวณรูปแม่น้ำ อยู่ที่แผ่นที่ 2 และ 3

แผ่นโมเสคเป็นกับดัก ถ้าไปเหยียบผิดจุดจะถูกใบมีดตัดเอาได้ พื้นที่ที่ปลอดภัยจะเกี่ยวข้องกับธาตุทั้ง 4 ที่ถูกกล่าวถึงในกลอนที่เขียนบนผนัง ซึ่งก็คือ

แผ่นแรก - อากาศ (ท้องฟ้า)  
 แผ่นที่สอง - ดิน (เนินเขา)  
 แผ่นที่สาม - น้ำ (แม่น้ำ)  
 แผ่นที่สี่ - ไฟ (กองไฟ)

สิ่งมีชีวิตใดที่ยืนอยู่บนพื้นที่ที่ไม่ใช่สิ่งเหล่านี้ต้องทอยป้องกันความคล่องแคล่ว (Dexterity saving throw) รับความเสียหาย 5 (1d10) ถ้าทอยไม่ผ่านและครึ่งหนึ่งหากทอยผ่าน กับดักนี้จะทำงานทุกครั้งที่มีใครเหยียบผิดจุด

### ห้องบ่อน้ำ

> _ตรงกลางของห้องเล็กตรงหน้าคุณมีบ่อน้ำหินขนาดใหญ่ ด้านบนมีแกนรอกไม้และเศษเชือกที่เน่าเปื่อยไปแล้วห้อยอยู่_
>
> _มุมห้องทางขวาถล่มลงมาบางส่วนและมีลำแสงจากด้านนอกลอดผ่านช่องเล็ก ๆ เข้ามา_
>
> _ด้านซ้ายเป็นโต๊ะไม้ มีฝุ่นและดินจับหนา มีจาน ถังและอุปกรณ์ทานอาหารที่ดูแปลกตา_

ใครก็ตามที่ทอยทดสอบความรอบรู้ (Perception) DC 12 ผ่านในขณะที่สำรวจห้อง หรือคนที่สำรวจโต๊ะโดยตรงจะพบว่าจานเก่านั้นทำจากเงินที่ทิ้งไว้นานจนขึ้นคราบดำ เมื่อทำความสะอาดแล้วจะขายได้ราคา 50gp

ใครก็ตามที่ไม่เคลื่อนไหวในห้องแบบเงียบ ๆ จะไปทำให้มี[ตะขาบยักษ์ (Giant Centipedes)](/basic-rules/monsters/giant-centipede) 3 ตัวโผล่ออกมาจากบ่อน้ำ เจ้าตะขาบจะพยายามทำร้ายนักผจญภัยให้สลบและจะลากลงไปในบ่อน้ำเพื่อเอาไปเก็บไว้กิน

ปล่องบ่อน้ำลึก 50 ฟุต และมีน้ำลึกประมาณ 10 ฟุตที่ก้นบ่อ ซึ่งจะช่วยรองรับการตกของใครก็ตามที่พลัดตกลงไป

### 4. ห้องทดลอง

> _ประตูเปิดเข้าไปในห้องที่ดูเหมือนห้องทดลองหรือห้องทำงาน ทางด้านซ้ายของคุณมีโต๊ะที่มีมอสขึ้นและมีเครื่องแก้วที่ใช้ในการเล่นแร่แปรธาตุตกแตกอยู่ ส่วนตรงกลางของห้องมีตู้หนังสือ 2 ตู้หันหลังชนกัน_
>
> _ทั่วทั้งห้องมีร่องรอยของไฟไหม้หลายจุด และในอากาศมีกลิ่นควันไฟและกลิ่นเนื้อไหม้_
>
> _เฟอร์นิเจอร์ไม้มีรอยไหม้และดำในบางจุด ส่วนกองหนังสือที่เคยมีอยู่ตอนนี้เหลือเพียงเถ้าถ่าน ร่องรอยที่ดูเหมือนใยแมงมุมที่ถูกไฟไหม้ยังคงห้อยอยู่จากเพดาน_
>
> _เมื่อคุณเดินเข้าไปคุณสัมผัสได้ว่าคุณเหยียบอะไรกรอบ ๆ เมื่อก้มมองลองไปคุณถึงเห็นว่าเป็นกระดูกของหนูยักษ์_

[แมงมุมไฟนรกยักษ์ (Giant Inferno Spider)](/basic-rules/monsters/giant-inferno-spider) ตัวหนึ่ง เป็นผลผลิตจากน้ำยาที่หกลงมาจากห้องเก็บของ ซุ่มซ่อนอยู่ในเงามืดตรงมุมด้านตะวันตกเฉียงใต้ของห้อง มันตัวใหญ่ราว 8 ฟุตแต่ปรับตัวให้ซ่อนอยู่บนเพดานที่เป็นรังของมัน ซึ่งทำให้มันได้เปรียบ (Advantage) ในการทอยเช็คทักษะการซ่อนตัว (Stealth)

เจ้าแมงมุมจะพยายามซ่อนตัวมิดชิดเท่าที่จะทำได้โดยหวังว่าจะซุ่มโจมตีนักผจญภัยด้วยความสามารถ "ใยอัคคี (Burning Web)" ซึ่งมันจะใช้บ่อยเท่าที่จะใช้ได้

หลายปีที่มันอาศัยอยู่ที่นี่ทำให้หนังสือและอุปกรณ์อื่น ๆ ไหม้ไฟจนใช้ไม่ได้ไปหมด อย่างไรก็ตามตัวละครที่สำรวจห้องจะได้ทอยทดสอบทักษะการรับรู้ (Perception) DC 13 จะเจอหนังสือเล่มหนึ่งที่ไม่ได้รับความเสียหายใด ๆ เลยอย่างประหลาด

หนังสือนี้คือหนังสือเวทย์ของพ่อมด (Wizard's Spellbook) ที่มีคาถา[ตรวจจับเวทย์มนต์ (Detect Magic)](/basic-rules/ch11-spells/#detect-magic), คาถา[ระบุเวทย์มนต์ (Identify)](/basic-rules/ch11-spells/#identify) และ[ล็อคเวทย์มนต์ (Arcane Lock)](/basic-rules/ch11-spells/#arcane-lock)

### 5. ห้องเก็บของ

> _ผนังด้านหลังของห้องเล็กนี้มีชั้นไม้แข็งแรงวางเรียงกัน เห็นได้ว่าเคยเป็นชั้นวางขวดและหลอดแก้ว แต่ผ่านมาหลายปีก็เหลือเป็นแค่เศษแก้วกระจัดกระจายที่พื้น_
>
> _มันมีการเคลื่อนไหววูบหนึ่งระหว่างกองเศษของและคุณเห็นหนูดำตัวเล็กตัวหนึ่งกำลังเลียของเหลวจากขวดสีน้ำเงินเข้มอยู่_

ขวดแตกที่เจ้าหนูกำลังเลียสารอยู่นั้นมีฉลากขาดที่เหลืออยู่ เขียนว่า "-ชันขยายร่าง" หลังจากนั้นราวหนึ่งนาที หนูก็จะเปลี่ยนกลายเป็นหนูยักษ์ ถ้าไม่ไล่มันไปได้ทัน

ขวดแตกอื่นที่พื้นมีฉลากเขียนว่า "สารสกัดจากธาตุไ-"

ยังมีขวดอื่นที่ไม่แตกอยู่บนชั้น มี [โพชันรักษา (Potions of Healing)](/basic-rules/equipments/potion-of-healing) 2 ขวด [โพชันล่องหน (Potion of Invisibility)](/basic-rules/magic-items/potion-of-invisibility) และ[โพชันแห่งพละกำลัง (Potion of Vitality)](/basic-rules/magic-items/potion-of-vitality)

### กลับไปหาโกลวคินเดิล

โนมหนวดรอเหล่านักผจญภัยด้วยความกระวนกระวายอยู่หน้าประตูห้องเก็บเบียร์ เมื่อนักผจญภัยกลับมาเขาก็รัวคำถามถึงสิ่งที่นักผจญภัยได้พบมา แน่นอนต้องดื่มเบียร์ไปด้วย

เขายินดีอย่างมากที่จะจ่ายค่าจ้างให้นักผจญภัยและให้เก็บของที่พวกเขาพบระหว่างการสำรวจ

ตัวละครที่ช่วยในการเคลียร์ห้องเก็บเบียร์จะได้รับค่าประสบการณ์ 100xp หรือเป็นจำนวนที่ทำให้เลื่อนเป็นเลเวล 2 ใช้อันที่มากกว่า

### ไปไหนต่อดี?

มีเรื่องราวมากมายที่รอให้นักผจญภัยไปคลี่คลายอยู่จากจุดนี้ ตอนนี้พวกเขามีงานในมือและมีหลายคนที่ต้องการตัวไปทำงาน หรืออาจจะมีรางวัลที่รอคอยให้พวกเขาไปตามล่าอยู่ในการผจญภัยครั้งหน้า

เราหวังว่าคุณจะมีความสุขกับการผจญภัยนี้ สำหรับการผจญภัยอื่น ๆ บล็อกและข้อมูลมอนสเตอร์ เชิญไปที่ [winghornpress.com](https://winghornpress.com/) หรือค้นหาพวกเราได้ใน [DM's Guild](https://www.dmsguild.com/browse.php?author=Winghorn%20Press)
