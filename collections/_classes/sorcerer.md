---
layout: book
menu: menu-basic-rules
title: ซอเซอร์เรอร์ (Sorcerer)
name: ซอเซอร์เรอร์ (Sorcerer)
---

# ซอเซอร์เรอร์ (Sorcerer)

ดวงตาสีทองเปล่งประกาย มนุษย์สาวกางแขนออกและปลดปล่อยพลังมังกรไฟที่แผดเผาอยู่ในร่างกายเธอ ขณะที่เพลิงนรกเผาผลาญศัตรูอยู่นั้น ปีกหนังก็กางออกจากแผ่นหลังของเธอพร้อมกับพุ่งทะยานขึ้นฟ้า

ผมยาวถูกพัดลอยสยายขึ้นโดยลมที่ถูกอัญเชิญ ฮาล์ฟเอลฟ์กางแขนกว้างและเงยหน้าขึ้น ตัวเขาถูกยกขึ้นชั่วขณะพร้อมกับคลื่นเวทย์มนต์ที่เอ่อล้นออกจากตัว ไหลผ่าน และระเบิดออกจากตัวเขากลายเป็นสายฟ้ามหึมา

คืบคลานอยู่หลังหินงอก ฮาล์ฟลิ่งสาวชี้นิ้วไปที่โทรโกลไดท์ที่กำลังพุ่งเข้าใส่ ลูกไฟระเบิดออกจากนิ้วของเธอพุ่งเข้าใส่สัตว์ร้าย เธอก้มหลบอยู่หลังแนวหินกัดฟันกรอด ไม่รู้ตัวว่าเวทย์มนต์ป่า (wild magic) ของเธอทำให้ผิวกลายเป็นสีฟ้าไปแล้ว

ซอเซอร์เรอร์มีเวทย์มนต์ไหลอยู่ในตัวตั้งแต่เกิดซึ่งเป็นเพราะสายเลือดอันแปลกประหลาด บ้างเกิดจากอิทธิพลของสิ่งเหนือโลก หรือผลกระทบจากอำนาจจากพลังแห่งจักรวาล ไม่มีใครสามารถศึกษาเรียนรู้เพื่อเป็นซอเซอร์เรอร์ได้เหมือนการเรียนภาษา เช่นเดียวกับการใช้ชีวิตให้เป็นตำนาน ไม่มีใครเลือกเป็นซอเซอร์เรอร์ พลังเป็นผู้เลือกซอเซอร์เรอร์

### พลังเวทย์มนต์ดิบ (Raw Magic)

เวทย์มนต์เป็นส่วนหนึ่งของซอเซอร์เรอร์ทุกคน แทรกซึมอยู่ในร่างกาย จิตใจ และวิญญาณเป็นพลังที่ซ่อนเร้นอยู่เพื่อรอวันแสดงอำนาจ ซอเซอร์เรอร์บางคนใช้เวทย์มนต์ที่เกิดจากสายเลือดโบราณที่ผสมอยู่กับเวทย์มนต์ของมังกร คนอื่นมีเวทย์มนต์ดิบที่ควบคุมไม่ได้อยู่ภายในตัว เป็นพายุโกลาหลที่จะแสดงออกมาหลากหลายเกินคาดเอา

การเกิดขึ้นของพลังซอเซอร์เรอร์นั้นคาดเดาได้ยาก บางครั้งสายเลือดมังกรก็ทำให้เกิดซอเซอร์เรอร์หนึ่งคนในทุก ๆ ชั่วคน แต่ในบางสายเลือดทุกคนจะเป็นซอเซอร์เรอร์ทั้งหมด โดยส่วนใหญ่แล้วซอเซอร์เรอร์ที่มากความสามารถมักจะเกิดจากความบังเอิญ ซอเซอร์เรอร์บางคนไม่สามารถตอบได้ว่าพลังของเขามีที่มาจากไหน ขณะที่บางคนสืบสาวไปถึงเหตุการณ์ประหลาดที่เกิดขึ้นในชีวิต การถูกปีศาจสัมผัส การได้รับพรจากดรายยาดเมื่อแรกเกิด หรือการได้ดื่มน้ำจากน้ำพุประหลาดก็อาจจะทำให้เกิดซอเซอร์เรอร์ได้ ยังมีการได้รับพรสวรรค์จากเทพเจ้าแห่งเวทย์มนต์ การสัมผัสกับพลังวิญญาณธาตุในมิติภายใน (Inner Planes) หรือความโกลาหลบ้าคลั่งในลิมโบ (Limbo)

ซอเซอร์เรอร์ไม่ต้องใช้หนังสือคาถาและคัมภีร์โบราณเหมือนอย่างที่วิซาร์ดต้องใช้ และยังไม่ต้องอาศัยเทพอุปถัมภ์เพื่อให้ได้พลังเวทย์มนต์อย่างวอร์ล็อค ด้วยการเรียนรู้ที่จะควบคุมและส่งผ่านเวทย์มนต์ภายในร่างกายของพวกเขาเอง พวกเขาสามารถค้นพบวิธีการปลดปล่อยพลังความสามารถใหม่ ๆ ได้ด้วยตัวเอง

### พลังที่ไม่สามารถอธิบายได้ (Unexplained Powers)

ซอร์เซอร์เรอร์นั้นหายากในโลกทั่วไป และมันเป็นเรื่องไม่ปกตินักที่จะเจอกับซอร์เซอร์เรอร์ที่ไม่ได้เป็นนักผจญภัย ผู้คนที่มีพลังเวทย์มนต์ไหลเวียนอยูในตัวนั้นสุดท้ายก็พบว่าไม่สามารถใช้ชีวิตอยู่เงียบ ๆ ได้ พลังเวทย์มนต์ของซอร์เซอร์เรอร์นั้นต้องการที่จะถูกใช้งาน และมันมักจะล้นออกมาโดยไม่สามารถคาดเดาได้หากไม่นำมันมาใช้

ซอร์เซอร์เรอร์มักจะมีแรงบันดาลใจที่ไม่ชัดเจนหรือเพ้อฝันในเรื่องการผจญภัย บางคนต้องการเรียนรู้ถึงพลังเวทย์มนต์ที่มีอยู่ในตัวให้มากขึ้น หรือค้นหาว่าต้นกำเนิดมาจากไหน บางคนหวังว่าจะหาทางกำจัดมันออกไปได้ หรือเอามันมาใช้ให้ได้อย่างสูงสุด ไม่ว่าเป้าหมายจะเป็นอะไรก็ตาม ซอร์เซอร์เรอร์ก็มีประโยชน์กับคณะผจญภัยได้เทียบเท่ากับวิซาร์ด โดยแทนที่ความสามารถในการใช้คาถาอย่างกว้างขวางหลากหลายด้วยการใช้ความสามารถทางเวทย์มนต์อย่างยืดหยุ่นแทน

### สร้างซอร์เซอร์เรอร์ (Creating a Sorcerer)

คำถามที่สำคัญที่สุดที่ต้องพิจารณาเมื่อสร้างตัวละครซอร์เซอร์เรอร์คือแหล่งที่มาของพลังของคุณ เมื่อเริ่มสร้างตัวละครคุณจะได้เลือกต้นกำเนิดที่ผูกโยงกับสายเลือดมังกร หรืออิทธิพลจากเวทย์มนต์ป่า (wild magic) แต่ต้นกำเนิดที่แท้จริงของพลังของคุณนั้นต้องเป็นคุณที่ตัดสินใจเลือกเอง มันเป็นคำสาปของครอบครัวที่ตกทอดกันมาจากบรรพบุรุษหรือเปล่า หรือมีเหตุการณ์ประหลาดที่มอบพลังเวทย์มนต์ให้คุณ แต่ก็อาจจะมีแผลเป็นทิ้งไว้ด้วยอะไรแบบนั้น

คุณรู้สึกยังไงเกี่ยวกับพลังเวทย์มนต์ที่ไหลเวียนในร่างกาย คุณยอมรับมัน พยายามควบคุมมัน หรือสนุกสนานกับธรรมชาติที่ยากจะคาดเดาของมัน มันเป็นพรหรือเป็นคำสาป คุณค้นพบมันหรือมันค้นพบคุณ คุณมีทางเลือกที่จะปฏิเสธมันมั๊ย และคุณเลือกจะปฏิเสธหรือเปล่า คุณตั้งใจจะทำยังไงกับมัน บางทีคุณอาจจะรู้สึกว่าได้รับพลังมาเพื่อทำอะไรสักอย่าง หรือคุณอาจจะตัดสินใจว่ามันเป็นพลังที่มอบโอกาสให้คุณได้ทำอะไรก็ได้ที่อยากทำ ให้คุณได้ครอบครองสิ่งที่คุณอยากได้จากคนที่ไร้พลัง หรือบางทีพลังนี้ผูกพันคุณกับผู้มีอำนาจสูงในโลกนี้ เป็นสิ่งมีชีวิตเฟย์ที่มอบพลังนี้ให้คุณตั้งแต่คุณเกิด มังกรที่มอบหยดเลือดให้คุณ ลิช (lich) ที่สร้างคุณขึ้นมาในการทดลอง หรือเทพผู้เลือกคุณให้ใช้พลังของพวกเขา

#### สร้างอย่างเร็ว (Quick Build)

คุณสามารถสร้างซอร์เซอร์เรอร์อย่างรวดเร็วได้ด้วยคำแนะนำดังนี้ อย่างแรก ค่าเสน่ห์ (Charisma) ควรเป็นคะแนนความสามารถที่สูงที่สุดของคุณ ตามมาด้วยค่าความอดทน (Constitution) สอง เลือกภูมิหลังเป็นฤษี (hermit background) สาม เลือกแคนทริป [แสงสว่าง (light)](), [การเล่นกล (prestidigitation)](), [รังสีเยือกแข็ง (ray of frost)](), และ [shocking grasp]() พร้อมด้วยคาถาเลเวล 1 คือ [โล่เวทย์ (shield)]() และ [เมจิกมิสไซล์ (magic missile)]().

| เลเวล | โบนัสความเชี่ยวชาญ | คะแนนผู้วิเศษ | ความสามารถ                                                                  | แคนทริปที่รู้ | คาถาที่รู้ | —   | Spell | Slots | per | Spell | Level | —   |     |     |
| ----- | ------------------ | ------------- | --------------------------------------------------------------------------- | ------------- | ---------- | --- | ----- | ----- | --- | ----- | ----- | --- | --- | --- |
|       |                    |               |                                                                             |               |            | 1st | 2nd   | 3rd   | 4th | 5th   | 6th   | 7th | 8th | 9th |
| 1st   | +2                 | —             | [Spellcasting](#SorcererSpellcasting), [Sorcerous Origin](#SorcerousOrigin) | 4             | 2          | 2   | —     | —     | —   | —     | —     | —   | —   | —   |
| 2nd   | +2                 | 2             | [Font of Magic](#FontofMagic)                                               | 4             | 3          | 3   | —     | —     | —   | —     | —     | —   | —   | —   |
| 3rd   | +2                 | 3             | [Metamagic](#Metamagic)                                                     | 4             | 4          | 4   | 2     | —     | —   | —     | —     | —   | —   | —   |
| 4th   | +2                 | 4             | [Ability Score Improvement](#SorcererAbilityScoreImprovement)               | 5             | 5          | 4   | 3     | —     | —   | —     | —     | —   | —   | —   |
| 5th   | +3                 | 5             | —                                                                           | 5             | 6          | 4   | 3     | 2     | —   | —     | —     | —   | —   | —   |
| 6th   | +3                 | 6             | [Sorcerous Origin Feature](#SorcerousOrigins)                               | 5             | 7          | 4   | 3     | 3     | —   | —     | —     | —   | —   | —   |
| 7th   | +3                 | 7             | —                                                                           | 5             | 8          | 4   | 3     | 3     | 1   | —     | —     | —   | —   | —   |
| 8th   | +3                 | 8             | [Ability Score Improvement](#SorcererAbilityScoreImprovement)               | 5             | 9          | 4   | 3     | 3     | 2   | —     | —     | —   | —   | —   |
| 9th   | +4                 | 9             | —                                                                           | 5             | 10         | 4   | 3     | 3     | 3   | 1     | —     | —   | —   | —   |
| 10th  | +4                 | 10            | [Metamagic](#Metamagic)                                                     | 6             | 11         | 4   | 3     | 3     | 3   | 2     | —     | —   | —   | —   |
| 11th  | +4                 | 11            | —                                                                           | 6             | 12         | 4   | 3     | 3     | 3   | 2     | 1     | —   | —   | —   |
| 12th  | +4                 | 12            | [Ability Score Improvement](#SorcererAbilityScoreImprovement)               | 6             | 12         | 4   | 3     | 3     | 3   | 2     | 1     | —   | —   | —   |
| 13th  | +5                 | 13            | —                                                                           | 6             | 13         | 4   | 3     | 3     | 3   | 2     | 1     | 1   | —   | —   |
| 14th  | +5                 | 14            | [Sorcerous Origin Feature](#SorcerousOrigins)                               | 6             | 13         | 4   | 3     | 3     | 3   | 2     | 1     | 1   | —   | —   |
| 15th  | +5                 | 15            | —                                                                           | 6             | 14         | 4   | 3     | 3     | 3   | 2     | 1     | 1   | 1   | —   |
| 16th  | +5                 | 16            | [Ability Score Improvement](#SorcererAbilityScoreImprovement)               | 6             | 14         | 4   | 3     | 3     | 3   | 2     | 1     | 1   | 1   | —   |
| 17th  | +6                 | 17            | [Metamagic](#Metamagic)                                                     | 6             | 15         | 4   | 3     | 3     | 3   | 2     | 1     | 1   | 1   | 1   |
| 18th  | +6                 | 18            | [Sorcerous Origin Feature](#SorcerousOrigins)                               | 6             | 15         | 4   | 3     | 3     | 3   | 3     | 1     | 1   | 1   | 1   |
| 19th  | +6                 | 19            | [Ability Score Improvement](#SorcererAbilityScoreImprovement)               | 6             | 15         | 4   | 3     | 3     | 3   | 3     | 2     | 1   | 1   | 1   |
| 20th  | +6                 | 20            | [Sorcerous Restoration](#SorcerousRestoration)                              | 6             | 15         | 4   | 3     | 3     | 3   | 3     | 2     | 2   | 1   | 1   |

## ความสามารถของคลาส (Class Features)

เมื่อเป็นซอร์เซอร์เรอร์ คุณจะได้รับความสามารถของคลาสดังนี้

#### ฮิตพอยต์

**ฮิตไดซ์:** 1d6 ต่อเลเวลซอร์เซอร์เรอร์

**ฮิตพอยต์เมื่อเลเวล 1:** 6 + ค่าโมดิไฟเออร์ความอดทน (Constitution)

**ฮิตพอยต์เมื่อเลเวลสูงขึ้น:** 1d6 (หรือ 4) + ค่าโมดิไฟเออร์ความอดทนต่อเลเวลซอร์เซอร์เรอร์หลังเลเวล 1

#### ความเชี่ยวชาญ

**เกราะ:** ไม่มี

**อาวุธ:** กริช (Dagger), ลูกดอก (dart), สลิง (sling), กระบองยาว (quarterstaff), หน้าไม้เบา (light crossbow)

**เครื่องมือ:** ไม่มี

**การทอยป้องกัน:** ความอดทน (Constitution), เสน่ห์ (Charisma)

**ทักษะ:** เลือก 2 ทักษะจาก Arcana, Deception, Insight, Intimidation, Persuasion, และ Religion

#### อุปกรณ์

คุณจะเริ่มด้วยอุปกรณ์ดังต่อไปนี้ นอกเหนือจากที่คุณจะได้รับจากภูมิหลัง:

- (a) หน้าไม้เบา (light crossbow) และลูกศร 20 ดอก หรือ (b) อาวุธพื้นฐาน
- (a) ถุงวัตถุเวทย์ (component pouch) หรือ (b) สื่อรวมสมาธิ (arcane focus)
- (a) ชุดอุปกรณ์นักสำรวจดันเจียน (dungeoneer's pack) หรือ (b) ชุดอุปกรณ์นักสำรวจ (explorer's pack)
- กริช (dagger) 2 เล่ม

### การใช้คาถา (Spellcasting)

เหตุการณ์ในอดีตของคุณ หรือในช่วงชีวิตของพ่อแม่และบรรพบุรุษ ทำให้คุณผสานกับเวทย์มนต์อันลึกลับ บ่อเกิดแห่งเวทย์มนต์นี้ ไม่ว่าจะมีที่มาอย่างไร มันได้ให้พลังกับคาถาของคุณ ดู [บทที่ 10](../../ch10-spellcasting) สำหรับกฏทั่วไปของการใช้คาถา และ [บทที่ 11](../../ch11-spells) สำหรับรายการคาถาของซอร์เซอร์เรอร์

#### แคนทริป (Cantrips)

ที่เลเวล 1 คุณจะรู้แคนทริป 4 คาถาตามที่คุณเลือกจากรายการคาถาของซอร์เซอร์เรอร์ คุณจะเรียนรู้คาถาเพิ่มเติมได้เมื่อคุณเลเวลสูงขึ้นตามที่แสดงไว้ในตาราง

#### สล็อตคาถา (Spell Slots)

ตารางซอร์เซอร์เรอร์แสดงจำนวนสล็อตคาถาที่คุณสามารถใช้ร่ายคาถาเลเวล 1 และสูงกว่า ในการร่ายคาถานี้คุณต้องจ่ายเป็นสลอตของคาถาในเลเวลนั้นหรือสูงกว่า คุณจะได้รับสล็อตที่คุณได้ใช้ไปคืนมาเมื่อคุณจบการพักยาว

ตัวอย่างเช่น ถ้าคุณรู้คาถาเลเวล 1 ชื่อ [มือไฟ (burning hands)](/basic-rules/ch11-spells#burning-hands) และมีสล็อตคาถาเลเวล 1 และ 2 พร้อมใช้ คุณสามารถใช้คาถา [มือไฟ (burning hands)](/basic-rules/ch11-spells#burning-hands) ได้โดยใช้สล็อตเลเวลไหนก็ได้

#### คาถาที่รู้เมื่อเลเวล 1 และสูงกว่า (Spells Known of 1st Level and Higher)

คุณจะรู้คาถาเลเวล 1 จำนวน 2 คาถา ตามที่คุณเลือกจากรายการคาถาซอร์เซอร์เรอร์

คอลัมภ์ คาถาที่รู้ ในตารางซอร์เซอร์เรอร์แสดงให้เห็นว่าคุณจะได้เรียนรู้คาถาเพิ่มได้อีกเมื่อเลเวลเท่าไร คาถาแต่ละคาถาจะต้องเป็นคาถาเลเวลเดียวกับสล็อตคาถาที่คุณมี ตัวอย่างเช่น เมื่อคุณถึงเลเวล 3 ในคลาสนี้ คุณจะได้เรียนรู้คาถาเพิ่ม 1 คาถาจากรายการคาถาเลเวล 1 หรือ 2

นอกจากนี้ เมื่อคุณเลเวลเพิ่มในคลาสนี้ คุณจะสามารถเลือกคาถาหนึ่งจากรายการและแทนที่คาอื่นได้ ซึ่งต้องเป็นคาถาที่คุณมีสล็อตคาถาอยู่

#### ค่าความสามารถที่ใช้ในการร่ายคาถา (Spellcasting Ability)

ค่าเสน่ห์ (Charisma) เป็นค่าความสามารถที่ใช้ในการร่ายคาถา เพราะพลังเวทย์มนต์ของคุณพึ่งพาความสามารถในการแสดงความตั้งใจของคุณสู่โลกนี้ คุณจะใช้เส่ห์ (Charisma) เมื่อใดก็ตามที่คาถาระบุถึงความสามารถในการใช้คาถา (spellcasting ability) นอกจากนั้น คุณจะใช้ค่าโมดิไฟเออร์เสน่ห์เมื่อต้องกำหนดค่าความยากในการทอยหลบหลีกคาถา (spell DC) เมื่อคุณใช้คาถาและทอยโจมตีด้วยคาถา

**ระดับความยากในการหลบหลีกคาถา (Spell save DC)** = 8 + ค่าโบนัสความเชี่ยวชาญ + ค่าโมดิไฟเออร์เสน่ห์ (Charisma)

**ค่าโมดิไฟเออร์การโจมตีด้วยคาถา (Spell attack modifier)** = ค่าโบนัสความเชี่ยวชาญ + ค่าโมดิไฟเออร์เสน่ห์ (Charisma)

#### อุปกรณ์รวมสมาธิ (Spellcasting Focus)

คุณสามารถใช้อุปกรณ์รวมสมาธิ (arcane focus) (ดูบทที่ 5 "อุปกรณ์") เป็นอุปกรณ์รวมสมาธิเพื่อร่ายคาถาสำหรับคาถาซอร์เซอร์เรอร์ของคุณ

### ต้นกำเนิดซอร์เซอร์เรอร์ (Sorcerous Origin)

เลือกต้นกำเนิดซอร์เซอร์เรอร์ ซึ่งอธิบายเกี่ยวกับแหล่งกำเนิดพลังเวทย์มนต์ของคุณ เช่นสายเลือดมังกร

ตัวเลือกของคุณจะให้ความสามารถเพิ่มเมื่อเลเวล 1 และอีกครั้งที่เลเวล 6, 14, และ 18

### บ่อเกิดพลังเวทย์มนต์ (Font of Magic)

ที่เลเวล 2 คุณสัมผัสได้ถึงบ่อเกิดพลังเวทย์มนต์ที่อยู่ลึกภายในตัวคุณ บ่อพลังนี้จะแสดงเป็น คะแนนผู้วิเศษ (sorcery point) ซึ่งจะทำให้คุณใช้ผลพิเศษทางเวทย์มนต์ได้หลากหลาย

#### คะแนนผู้วิเศษ (Sorcery Points)

คุณจะมีคะแนนผู้วิเศษ 2 คะแนน และจะมีเพิ่มขึ้นเมื่อคุณเลเวลสูงขึ้น ดังแสดงในคอลัมภ์ "คะแนนผู้วิเศษ" ในตาราง คุณจะไม่สามารถมีคะแนนผู้วิเศษได้มากไปกว่าที่แสดงในตารางในเลเวลของคุณ คุณจะได้รับคะแนนที่ใช้ไปเมื่อคุณจบการพักยาว

#### การใช้คาถาแบบยืดหยุ่น (Flexible Casting)

คุณสามารถใช้คะแนนผู้วิเศษเพื่อให้ได้สล็อตคาถาเพิ่ม หรือสละสล็อตคาถาเพื่อแลกเป็นคะแนนผู้วิเศษ คุณจะได้เรียนรู้วิธีการใช้งานคะแนนผู้วิเศษมากขึ้นเมื่อคุณเลเวลสูงขึ้น

**การสร้างสล็อตคาถา** คุณสามารถเปลี่ยนคะแนนผู้วิเศษที่ไม่ได้ใช้ให้เป็นสล็อตคาถาได้ด้วยการใช้โบนัสแอ็คชันในเทิร์นของคุณ ตาราง "อัตราแลกเปลี่ยนคะแนนผู้วิเศษเป็นสล็อตคาถา" แสดงจำนวนคะแนนผู้วิเศษที่ต้องใช้ในการแลกเปลี่ยนเป็นสล็อตคาถาในเลเวลต่าง ๆ คุณจะสามารถแลกสล็อตคาถาได้ไม่เกินเลเวล 5

สล็อตคาถาที่คุณสร้างขึ้นด้วยวิธีนี้จะหายไปเมื่อคุณจบการพักยาว

#### อัตราแลกเปลี่ยนคะแนนผู้วิเศษเป็นสล็อตคาถา (Creating Spell Slots)

| เลเวลสล็อตคาถา | คะแนนผู้วิเศษที่ต้องใช้ |
| -------------- | ----------------------- |
| 1st            | 2                       |
| 2nd            | 3                       |
| 3rd            | 5                       |
| 4th            | 6                       |
| 5th            | 7                       |

**การเปลี่ยนสล็อตคาถาเป็นคะแนนผู้วิเศษ** โดยการใช้โบนัสแอ็คชัน คุณสามารถใช้สล็อตคาถา 1 สล็อตและได้รับคะแนนผู้วิเศษเท่ากับเลเวลของสล็อตคาถานั้น

### เวทย์ลักษณ์ (Metamagic)

ที่เลเวล 3 คุณจะมีความสามารถในการปรับเปลี่ยนคาถาได้ตามที่คุณต้องการ คุณจะสามารถเลือกเวทย์ลักษณ์ (metamagic) ได้ 2 แบบตามที่คุณต้องการ และจะได้รับเพิ่มอีกเมื่อเลเวล 10 และ 17

คุณสามารถใช้เวทย์ลักษณ์ได้แบบเดียวในการใช้คาถาหนึ่งครั้ง ยกเว้นมีระบุไว้เป็นอย่างอื่น

**บันทึกการแปล:** เวทย์ลักษณ์ (เมตะเมจิค - Metamagic) แปลแบบเดียวกับ สารลักษณ์ (เมตะดาต้า - Metadata) เป็นข้อมูลที่ใช้ระบุรายละเอียดของข้อมูล

#### ใช้คาถาอย่างระมัดระวัง (Careful Spell)

เมื่อคุณร่ายคาถาที่บังคับให้สิ่งมีชีวิตอื่นต้องทอยป้องกัน คุณสามารถป้องกันกลุ่มสิ่งมีชีวิตกลุ่มหนึ่งจากผลจากคาถาได้ ในการทำดังนั้น คุณต้องใช้คะแนนผู้วิเศษ 1 คะแนน และเลือกกลุ่มของสิ่งมีชีวิตเป็นจำนวนเท่ากับค่าโมดิไฟเออร์เสน่ห์ (Charisma) ของคุณ (น้อยที่สุด 1 คน) สิ่งมีชีวิตที่เลือกจะทอยป้องกันได้สำเร็จโดยอัตโนมัติ

#### ขยายระยะคาถา (Distant Spell)

เมื่อคุณร่ายคาถาที่มีระยะ 5 ฟุตหรือมากกว่า คุณสามารถใช้คะแนนผู้วิเศษ 1 คะแนนในการขยายระยะเป็นสองเท่า

เมื่อคุณร่ายคาถาที่มีระยะเอื้อมสัมผัส คุณสามารถใช้คะแนนผู้วิเศษ 1 คะแนนในการเปลี่ยนระยะให้เป็น 30 ฟุต

#### เสริมแรงคาถา (Empowered Spell)

เมื่อคุณทอยหาความเสียหายจากคาถา คุณสามารถใช้คะแนนผู้วิเศษ 1 คะแนนในการเปลี่ยนค่าการทอยที่ได้ไม่เกินค่าโมดิไฟเออร์เสน่ห์ (Charisma) ของคุณ (น้อยที่สุด 1) เป็นค่าที่ได้จากการทอยครั้งใหม่ และคุณต้องใช้ค่าใหม่นี้

คุณสามารถใช้ เสริมแรงคาถา ได้ แม้ว่าคุณจะใช้เวทย์ลักษณ์อื่นไปแล้วในระหว่างการร่ายคาถา

#### เพิ่มเวลาคาถา (Extended Spell)

เมื่อคุณร่ายคาถาที่มีระยะเวลาผลของคาถา 1 นาทีหรือนานกว่า คุณสามารถใช้คะแนนผู้วิเศษ 1 คะแนนในการเพิ่มระยะเวลาของมันเป็น 2 เท่า โดยนานที่สุดได้ 24 ชม.

#### เพิ่มอานุภาพคาถา (Heightened Spell)

เมื่อคุณร่ายคาถาที่จะบังคับให้สิ่งมีชีวิตทอยป้องกันเพื่อต่อต้านผลของคาถา คุณสามารถใช้คะแนนผู้วิเศษ 1 คะแนนในการบังคับให้เป้าหมายหนึ่งต้องทอยแบบเสียเปรียบ ในการทอยป้องกันครั้งแรกของมัน

#### ร่ายคาถาว่องไว (Quickened Spell)

เมื่อคุณร่ายคาถาที่ใช่เวลาร่าย 1 แอ็คชัน คุณสามารถใช้คะแนนผู้วิเศษ 2 คะแนนในการเปลี่ยนเวลาการร่ายเป็น 1 โบนัสแอ็คชันในการใช้คาถา

#### ร่ายคาถาในใจ (Subtle Spell)

เมื่อคุณร่ายคาถา คุณสามารถใช้คะแนนผู้วิเศษ 1 คะแนนในการใช้คาถาโดยไม่ต้องใช้ท่าร่ายหรือการเปล่งเสียง

#### คาถาแฝด (Twinned Spell)

เมื่อคุณร่ายคาถาที่ใช้กับเป้าหมายเดียวและไม่สามารถใช้กับตัวเองได้ คุณสามารถใช้คะแนนผู้วิเศษเป็นจำนวนเท่ากับเลเวลของคาถาในการเพิ่มเป้าหมายที่สองในระยะคาถาเดียวกัน (ใช้ 1 คะแนนถ้าคาถาเป็นแคนทริป)

เพื่อให้เหมาะสม คาถาจะต้องไม่สามารถใช้กับเป้าหมายที่มากกว่า 1 ได้ที่เลเวลปัจจุบัน ตัวอย่างเช่น [มิสไซล์เวทย์ (magic missile)](/basic-rules/ch11-spells#magic-missile) และ [รังสีเผาผลาญ (scorching ray)](/basic-rules/ch11-spells#scorching-ray) นั้นไม่เหมาะสม แต่ [รังสีเยือกแข็ง (ray of frost)](/basic-rules/ch11-spells#ray-of-frost) และ [chromatic orb](/basic-rules/ch11-spells#chromatic-orb) นั้นเหมาะสม

### คะแนนความสามารถเพิ่มขึ้น (Ability Score Improvement)

เมื่อคุณถึงเลเวล 4 และอีกครั้งเมื่อเลเวล 8, 12, 16 และ 19 คุณสามารถเพิ่มคะแนนความสามารถหนึ่งอย่างตามที่คุณเลือกได้ 2 คะแนน หรือเพิ่ม 1 คะแนนให้กับสองทักษะก็ได้ โดยปกติแล้วคุณจะไม่สามารถเพิ่มคะแนนความสามารถได้มากกว่า 20 หากใช้คุณลักษณะนี้

### การฟื้นฟูแบบซอร์เซอร์เรอร์ (Sorcerous Restoration)

ที่เลเวล 20 คุณจะได้รับคะแนนผู้วิเศษที่ใช้ไป 4 คะแนนกลับคืนมาเมื่อคุณจบการพักสั้น

## ต้นกำเนิดซอร์เซอร์เรอร์ (Sorcerous Origins)

### สายเลือดมังกร (Draconic Bloodline)

พลังเวทย์มนต์ภายในกายของคุณมาจากเวทย์มนต์มังกรที่ไหลเวียนอยู่ในเลือดของคุณหรือบรรพบุรุษ บ่อยครั้งที่ซอร์เซอร์เรอร์ที่มาจากต้นกำเนิดนี้สืบสายมาจากซอร์เซอร์เรอร์ผู้ยิ่งใหญ่จากครั้งโบราณ ผู้ที่ทำสัญญากับมังกรหรืออาจเป็นผู้ที่กำเนิดจากมังกร สายเลือดนี้บางตระกูลก็เป็นตระกูลใหญ่มั่นคงในโลก แต่ส่วนใหญ่แล้วมักจะไม่ชัดเจน ซอร์เซอร์เรอร์แต่ละคนอาจจะเป็นต้นกำเนิดของสายเลือดใหม่ โดยเกิดจากการทำสัญญาหรือโดยสถานการณ์พิเศษ

#### บรรพบุรุษมังกร (Dragon Ancestor)

ที่เลเวล 1 คุณจะเลือกชนิดมังกร 1 ชนิดเป็นบรรพบุรุษของคุณ ชนิดของความเสียหายที่ผูกโยงกับมังกรแต่ละพันธุ์จะถูกใช้โดยความสามารถที่คุณจะได้รับในภายหลัง

**บรรพบุรุษมังกร**

| มังกร          | ชนิดความเสียหาย |
| -------------- | --------------- |
| มังกรดำ        | กรด             |
| มังกรทองแดง    | กรด             |
| มังกรน้ำเงิน   | สายฟ้า          |
| มังกรสัมฤทธ์   | สายฟ้า          |
| มังกรทองเหลือง | ไฟ              |
| มังกรทอง       | ไฟ              |
| มังกรแดง       | ไฟ              |
| มังกรเขียว     | พิษ             |
| มังกรเงิน      | ความเย็น        |
| มังกรขาว       | ความเย็น        |

คุณสามารถพูด อ่าน และเขียนภาษาดราโกนิค นอกจากนั้น เมื่อใดก็ตามที่คุณทอยทดสอบเสน่ห์ (Charisma) ในการมีปฏิสัมพันธ์กับมังกร โบนัสความเชี่ยวชาญของคุณจะเพิ่มเป็น 2 เท่าหากมันใช้ในการทอยทดสอบ

#### ร่างพลังมังกร (Draconic Resilience)

เพราะเวทย์มนต์ไหลเวียนอยู่ในร่างกายของคุณ มันทำให้ลักษณะทางกายภาพของบรรพบุรุษมังกรของคุณแสดงผลออกมา ที่เลเวล 1 ฮิตพอยต์สูงสุดของคุณจะเพิ่มขึ้น 1 และจะเพิ่มขึ้นทีละ 1 เมื่อคุณเลเวลเพิ่มในคลาสนี้

นอกจากนั้น บางส่วนของผิวหนังของคุณจะถูกปกคลุมด้วยชั้นบาง ๆ ที่ดูเหมือนเกล็ดมังกร เมื่อคุณไม่ได้สวมใส่เกราะใด ๆ ค่า AC ของคุณจะเท่ากับ 13 + ค่าโมดิไฟเออร์ความคล่องแคล่ว (Dexterity) ของคุณ

#### ความสัมพันธ์กับเหล่าธาตุ (Elemental Affinity)

เริ่มที่เลเวล 6 เมื่อคุณร่ายคาถาที่สร้างความเสียหายเป็นชนิดเดียวกันกับบรรพบุรุษมังกรของคุณ คุณสามารถเพิ่มค่าโมดิไฟเออร์เสน่ห์ (Charisma) ให้การทอยหาความเสียหาย 1 ครั้งของคาถานั้น ในเวลาเดียวกัน คุณสามารถใช้คะแนนผู้วิเศษ 1 คะแนนในการได้รับความต้านทานความเสียหายชนิดเดียวกันนั้นเป็นเวลา 1 ชม.

#### ปีกมังกร (Dragon Wings)

ที่เลเวล 14 คุณจะได้ความสามารถในการสร้างปีกมังกรจากหลังของคุณ คุณจะได้ความเร็วในการบินเท่ากับความเร็วปกติ คุณสามารถสร้างปีกนี้ได้โดยใช้โบนัสแอ็คชันในเทิร์นของคุณ มันจะอยู่จนกว่าคุณจะปลดออกโดยใช้โบนัสแอ็คชันในเทิร์นของคุณ

คุณจะไม่สามารถเรียกปีกออกมาได้ในขณะที่สวมเกราะอยู่ เว้นแต่ว่าเกราะนั้นถูกออกแบบให้รองรับการมีปีก และเสื้อผ้าที่ไม่รองรับการมีปีกอาจจะเสียหายได้เมื่อคุณเรียกปีกออกมา

#### ภาพลักษณ์มังกร (Draconic Presence)

เริ่มที่เลเวล 18 คุณสามารถส่งผ่านภาพลักษณ์อันน่าเกรงขามของบรรพบุรุษมังกรของคุณได้ ทำให้พวกที่อยู่รอบตัวคุณตกใจกลัวหรือติดสถานะ[หวาดกลัว (frightened)]() โดยใช้แอ็คชัน คุณสามารถใช้คะแนนผู้วิเศษ 5 คะแนนในการดึงเอาพลังนี้ออกมาและเปล่งออกเป็นออร่าแห่งความน่าเกรงขามหรือความกลัว (คุณเลือกได้) โดยมีระยะ 60 ฟุต เป็นเวลา 1 นาทีหรือจนกว่าคุณจะเสียสมาธิ (ลักษณะเดียวกับการใช้คาถาที่ต้องคงสมาธิ) สิ่งมีชีวิตแต่ละตัวที่เริ่มเทิร์นภายในระยะออร่านี้ต้องทอยป้องกันความรอบรู้ (Wisdom) ให้ผ่าน มิเช่นนั้นจะติดสถานะ[หลงใหล (charmed)]() (ถ้าคุณเลือกให้เป็นออร่าน่าเกรงขาม) หรือติดสถานะ[หวาดกลัว (frightened)]() (ถ้าคุณเลือกให้เป็นออร่าหวาดกลัว) จนกระทั่งระยะเวลาออร่าหมดลง สิ่งมีชีวิตที่ทอยป้องกันผ่านจะมีภูมิคุ้มกันออร่าของคุณเป็นเวลา 24 ชั่วโมง
