---
layout: book
menu: menu-basic-rules
title: พาลาดิน (Paladin)
name: พาลาดิน (Paladin)
---

# พาลาดิน (Paladin)

เกราะเหล็กที่แวววาวในแสงแดดแม้จะต้องเจอกับฝุ่นและสิ่งสกปรกจากการเดินทางไกล มนุษย์หญิงวางดาบและโล่ของเธอลงและวางมือของเธอไว้บนชายที่บาดเจ็บสาหัส แสงแห่งสวรรค์ส่องประกายออกมาจากมือของเธอ บาดแผลของชายคนนั้นปิดสนิท และดวงตาของเขาเบิกกว้างด้วยความตื่นตะลึง

คนแคระหลบซุ่มตัวอยู่หลังผาหิน เสื้อคลุมสีดำของเขาทำให้เขาแทบมองไม่เห็นในตอนกลางคืน และเฝ้าดูกลุ่มนักรบออร์คกำลังเฉลิมฉลองชัยชนะที่เพิ่งได้รับ เขาลอบเข้าไปอย่างเงียบๆ ท่ามกลางพวกมันและกระซิบคำปฏิญาณ และออร์คสองตัวก็ตายก่อนที่พวกมันจะรู้ตัวว่าเขาอยู่ที่นั่นด้วยซ้ำ

ผมสีเงินเปล่งประกายในลำแสงที่ดูเหมือนจะส่องสว่างให้เขาเพียงคนเดียว เอลฟ์หัวเราะด้วยความปิติ หอกของเขาส่องประกายเหมือนดวงตาของเขาขณะที่เขาแทงยักษ์น่าเกลียดซ้ำแล้วซ้ำเล่า จนในที่สุดแสงของเขาก็เอาชนะความมืดมิดที่น่ากลัวนั้นได้

ไม่ว่าพวกเขาจะมีต้นกำเนิดและภารกิจอะไรก็ตาม นักรบศักดิ์สิทธิ์ต่างก็มีคำสาบานร่วมกันที่จะยืนหยัดต่อสู้กับกองกำลังชั่วร้าย ไม่ว่าจะสาบานต่อหน้าแท่นบูชาของเทพเจ้าและเป็นพยานของนักบวช ในป่าศักดิ์สิทธิ์ต่อหน้าวิญญาณแห่งธรรมชาติและสิ่งมีชีวิตจากภูต หรือในช่วงเวลาแห่งความสิ้นหวังและความเศร้าโศกที่มีเพียงผู้ตายเป็นพยาน คำสาบานของนักรบศักดิ์สิทธิ์เป็นสายสัมพันธ์ที่ทรงพลัง เป็นแหล่งพลังที่เปลี่ยนนักรบผู้เคร่งศาสนาให้กลายเป็นแชมเปี้ยนผู้ได้รับพร

### หนทางแห่งความถูกต้อง

พาลาดินสาบานที่จะรักษาความยุติธรรมและความชอบธรรม ยืนหยัดเคียงข้างสิ่งดี ๆ ของโลกเพื่อต่อต้านความมืดที่เข้ามา และตามล่ากองกำลังแห่งความชั่วร้ายทุกที่ที่พวกมันซุ่มซ่อนอยู่ พาลาดินแต่ละคนจะมุ่งเน้นไปที่แง่มุมต่างๆ ของเหตุผลแห่งความชอบธรรม แต่ทั้งหมดผูกมัดด้วยคำสาบานที่มอบอำนาจให้พวกเขาทำภารกิจอันศักดิ์สิทธิ์ แม้ว่าพาลาดินหลายคนจะอุทิศตนให้กับเทพเจ้าแห่งความดี แต่พลังของพาลาดินมาจากการมุ่งมั่นต่อความยุติธรรมเองและจากเทพเจ้า

พาลาดินฝึกฝนเป็นเวลาหลายปีเพื่อเรียนรู้ทักษะการต่อสู้ โดยเชี่ยวชาญอาวุธและชุดเกราะต่างๆ ถึงกระนั้น ทักษะการต่อสู้ของพวกเขาก็ยังเป็นรองพลังเวทมนตร์ที่พวกเขาใช้: พลังในการรักษาคนป่วยและบาดเจ็บ พลังในการโจมตีคนชั่วและซอมบี้ และพลังในการปกป้องผู้บริสุทธิ์และผู้ที่เข้าร่วมการต่อสู้เพื่อความยุติธรรม

### อยู่เหนือชีวิตปกติธรรมดา

ตามนิยามแล้ว ชีวิตของพาลาดินคือชีวิตแห่งการผจญภัย เว้นแต่ว่าการบาดเจ็บจนต้องพักรักษาจะทำให้เขาหรือเธอต้องห่างหายจากการผจญภัยไปชั่วขณะ พาลาดินทุกคนจะต้องใช้ชีวิตอยู่แนวหน้าในการต่อสู้กับความชั่วร้ายในจักรวาล ไฟท์เตอร์มีค่อนข้างน้อยในกองกำลังทหารและกองทัพของโลก แต่มีคนเพียงไม่กี่คนที่สามารถอ้างสิทธิ์ในการเป็นพาลาดินได้ เมื่อพวกเขาได้รับการเรียก นักรบเหล่านี้จะละทิ้งอาชีพเดิมและหยิบอาวุธขึ้นมาต่อสู้กับความชั่วร้าย บางครั้งคำสาบานของพวกเขาจะนำพวกเขาไปสู่การรับใช้ราชบัลลังก์ในฐานะผู้นำกลุ่มอัศวินชั้นยอด แต่ถึงอย่างนั้น ความภักดีของพวกเขาก็ยังคงอยู่เพื่อความถูกต้อง ไม่ใช่เพื่อราชบัลลังก์และประเทศชาติ

พาลาดินออกผจญภัยและทำงานของตนอย่างจริงจัง การสำรวจซากปรักหักพังโบราณหรือสุสานที่เต็มไปด้วยฝุ่นอาจเป็นภารกิจที่ขับเคลื่อนด้วยจุดประสงค์ที่สูงกว่าการแสวงหาสมบัติ ความชั่วร้ายแฝงตัวอยู่ในคุกใต้ดินและป่าดึกดำบรรพ์ และแม้แต่ชัยชนะเล็กน้อยเหนือความชั่วร้ายก็สามารถทำให้สมดุลของจักรวาลพลิกผันไปจากความลืมเลือนได้

### การสร้างพาลาดิน

มุมมองที่สำคัญที่สุดของตัวละครพาลาดินคือลักษณะของภาระกิจศักดิ์สิทธิ์ของเขาหรือเธอ แม้ว่าความสามารถของคลาสที่เกี่ยวข้องกับคำปฏิญาณ (oath) จะไม่มีให้ใช้จนถึงเลเวล 3 แต่การวางแผนไว้แต่ต้นโดยศึกษารายละเอียดของคำปฏิญาณไว้ก่อนก็เป็นเรื่องดี คุณอุทิศตอนเป็นข้ารับใช้ความดี ภักดีกับเทพเจ้าแหล่งความยุติธรรมและเกียรติ เป็นอัศวินศักดิ์สิทธิ์ในเกราะเรืองรองที่เดินหน้าทำลายความชั่วร้ายหรือไม่? หรือคุณเป็นแชมเปียนแห่งแสงผู้ยิ่งใหญ่ ปกป้องดูแลทุกสิ่งที่สวยงามที่ต่อต้านอำนาจมืด เป็นอัศวินที่คำปฏิญาณสืบต่อกันมาเป็นประเพณียาวนานก่อนจะมีเทพเจ้าหลายองค์? หรือคุณเป็นอัศวินสันโดษที่สาบานจะแก้แค้นผู้ที่ทำชั่วอย่างร้ายกาจ ถูกส่งมาเป็นดั่งฑูตสวรรค์แห่งความตายโดยเทพเจ้าหรือถูกผลักดันโดยแรงแค้น? ภาคผนวก B มีรายการของเทพเจ้ามากมายที่ได้รับการบูชาจากพาลาดินในทุกมิติ เช่น ทอร์ม, ไทร์, เฮโรนีอัส, พาลาไดน์, คิริ-โจลิธ, โดล อาราฮ์, เพลิงสีเงิน, บาฮามุท, อาเธนา, รี-โฮราคฮ์ตี, และเฮมดาล

คุณมีประสบการณ์อย่างไรเมื่อได้รับเลือกให้เป็นพาลาดิน คุณได้ยินเสียงกระซิบจากเทพเจ้าที่มองไม่เห็นหรือฑูตสวรรค์ขณะที่คุณสวดภาวนาอยู่หรือไม่ หรือมีพาลาดินคนอื่นมองเห็นความสามารถที่มีอยู่ในตัวคุณและตัดสินใจที่จะฝึกคุณโดยให้เป็นผู้ติดตามก่อนหรือไม่? หรือมีเหตุการณ์ร้ายแรง บ้านเมืองของคุณถูกทำลายซึ่งอาจจะเป็นสิ่งที่ผลักดันคุณให้ทำตามภาระกิจ บางทีคุณอาจจะหลงเข้าไปในป่าศักดิ์สิทธิ์ หรือกลุ่มลับของเหล่าเอลฟ์และพบว่าคุณถูกเรียกให้มาปกป้องผู้อพยพแห่งความดีและสวยงามนี้ หรือคุณอาจจะรู้จากความทรงจำเก่าของคุณว่าคุณต้องเป็นพาลาดิน เรียกว่าคุณเกิดมาเพื่อสิ่งนี้ มันประทับไว้ในวิญญาณตั้งแต่แรกเลย

การเป็นผู้ต่อกรกับอำนาจมืด พาลาดินน้อยคนมากที่จะมีแนวทางชั่วร้าย (evil alignmet) พวกเขาส่วนใหญ่เดินในเส้นทางแห่งการช่วยเหลือและปกป้องความยุติธรรม พิจารณาถึงแนวทางของคุณที่เหมาะกับการปฏิบัติภาระกิจและมารยาทที่คุณจะปฏิบัติตนต่อเทพเจ้าและผู้คนทั่วไป คำปฏิญาณและแนวทางของคุณอาจจะพ้องกัน หรือคำปฏิญาณอาจจะเป็นสิ่งที่คุณจะก้าวไปเป็น

#### สร้างอย่างเร็ว

คุณสามารถสร้างพาลาดินได้อย่างรวดเร็วโดยทำตามคำแนะนำนี้ อย่างแรก ความแข็งแกร่ง (Strength) ควรเป็นคะแนนความสามารถที่สูงสุด ตามมาด้วยเสน่ห์ (Charisma) อย่างที่สอง เลือกภูมิหลังเป็นชนชั้นสูง (noble background)

| เลเวล | โบนัสความเชี่ยวชาญ | ความสามารถ                                                                                                  | — Spell | Slots | per | Spell | Level — |
| ----- | ------------------ | ----------------------------------------------------------------------------------------------------------- | ------- | ----- | --- | ----- | ------- |
|       |                    |                                                                                                             | 1st     | 2nd   | 3rd | 4th   | 5th     |
| 1st   | +2                 | [สัมผัสศักดิ์สิทธิ์ (Divine Sense)](#DivineSense), [หัตถ์รักษา (Lay on Hands)](#LayonHands)                 | —       | —     | —   | —     | —       |
| 2nd   | +2                 | [สไตล์การต่อสู้ (Fighting Style)](#PaladinFightingStyle), [การใช้คาถา (Spellcasting)](#PaladinSpellcasting), [ทัณฑ์ศักดิ์สิทธิ์ (Divine Smite)](#DivineSmite) | 2       | —     | —   | —     | —       |
| 3rd   | +2                 | [ร่างศักดิ์สิทธิ์ (Divine Health)](#DivineHealth), [ปฏิญาณศักดิ์สิทธิ์ (Sacred Oath)](#SacredOath)                                                  | 3       | —     | —   | —     | —       |
| 4th   | +2                 | [เพิ่มคะแนนความสามารถ (Ability Score Improvement)](#PaladinAbilityScoreImprovement)                                                | 3       | —     | —   | —     | —       |
| 5th   | +3                 | [การโจมตีเพิ่มเติม (Extra Attack)](#PaladinExtraAttack)                                                                         | 4       | 2     | —   | —     | —       |
| 6th   | +3                 | [ออร่าแห่งการคุ้มครอง (Aura of Protection)](#AuraofProtection)                                                                     | 4       | 2     | —   | —     | —       |
| 7th   | +3                 | [ความสามารถจากปฏิญาณศักดิ์สิทธิ์ (Sacred Oath Feature)](#SacredOaths)                                                                         | 4       | 3     | —   | —     | —       |
| 8th   | +3                 | [เพิ่มคะแนนความสามารถ (Ability Score Improvement)](#PaladinAbilityScoreImprovement)                                                | 4       | 3     | —   | —     | —       |
| 9th   | +4                 | —                                                                                                           | 4       | 3     | 2   | —     | —       |
| 10th  | +4                 | [ออร่าแห่งความกล้าหาญ (Aura of Courage)](#AuraofCourage)                                                                           | 4       | 3     | 2   | —     | —       |
| 11th  | +4                 | [ทัณฑ์ศักดิ์สิทธิ์เพิ่มระดับ (Improved Divine Smite)](#ImprovedDivineSmite)                                                               | 4       | 3     | 3   | —     | —       |
| 12th  | +4                 | [เพิ่มคะแนนความสามารถ (Ability Score Improvement)](#PaladinAbilityScoreImprovement)                                                | 4       | 3     | 3   | —     | —       |
| 13th  | +5                 | —                                                                                                           | 4       | 3     | 3   | 1     | —       |
| 14th  | +5                 | [หัตถ์แห่งการชำระล้าง (Cleansing Touch)](#CleansingTouch)                                                                          | 4       | 3     | 3   | 1     | —       |
| 15th  | +5                 | [ความสามารถจากปฏิญาณศักดิ์สิทธิ์ (Sacred Oath Feature)](#SacredOaths)                                                                         | 4       | 3     | 3   | 2     | —       |
| 16th  | +5                 | [เพิ่มคะแนนความสามารถ (Ability Score Improvement)](#PaladinAbilityScoreImprovement)                                                | 4       | 3     | 3   | 2     | —       |
| 17th  | +6                 | —                                                                                                           | 4       | 3     | 3   | 3     | 1       |
| 18th  | +6                 | [เพิ่มระดับออร่าศักดิ์สิทธิ์ (Aura Improvements)](#AuraofProtection)                                                                      | 4       | 3     | 3   | 3     | 1       |
| 19th  | +6                 | [เพิ่มคะแนนความสามารถ (Ability Score Improvement)](#PaladinAbilityScoreImprovement)                                                | 4       | 3     | 3   | 3     | 2       |
| 20th  | +6                 | [ความสามารถจากปฏิญาณศักดิ์สิทธิ์ (Sacred Oath Feature)](#SacredOaths)                                                                         | 4       | 3     | 3   | 3     | 2       |

## ความสามารถของคลาส

เมื่อเป็นพาลาดิน คุณจะได้รับความสามารถของคลาสดังนี้

### ฮิตพอยต์

**ฮิตไดซ์**: 1d10 ต่อเลเวลพาลาดิน

**ฮิตพอยต์เมื่อเลเวล 1**: 10 + ค่าโมดิไฟเออร์ความอดทน (Constitution)

**ฮิตพอยต์เมื่อเลเวลสูงขึ้น**: 1d10 (หรือ 6) + ค่าโมดิไฟเออร์ความอดทน (Constitution) ต่อเลเวลพาลาดินหลังเลเวล 1

### ความเชี่ยวชาญ

**เกราะ**: เกราะทุกชนิด, โล่

**อาวุธ**: อาวุธพื้นฐาน, อาวุธสงคราม

**เครื่องมือ**: ไม่มี

**การทอยป้องกัน**: ความรอบรู้ (Wisdom), เสน่ห์ (Charisma)

**ทักษะ**: เลือก 2 ทักษะจาก การกรีฑา (Athletics), การมองทะลุ (Insight), การข่มขู่ (Intimidation), ความรู้ทางยา (Medicine), การโน้มน้าวใจ (Persuasion), และการศาสนา (Religion)

### อุปกรณ์

คุณจะเริ่มด้วยอุปกรณ์ดังต่อไปนี้ เพิ่มเติมจากอุปกรณ์ที่ได้รับจากภูมิหลัง:

- (a) อาวุธสงครามและโล่อย่างละชิ้น หรือ (b) อาวุธสงคราม 2 ชิ้น
- (a) หอกซัด (javelin) 5 ด้าม หรือ (b) อาวุธพื้นฐานใด ๆ
- (a) ชุดอุปกรณ์นักบวช หรือ (b) ชุดอุปกรณ์นักสำรวจ
- เกราะโซ่ (Chain mail) และสัญลักษณ์ศักดิ์สิทธิ์

### สัมผัสศักดิ์สิทธิ์ (Divine Sense) {#DivineSense}

คุณรับรู้ถึงสิ่งชั่วร้ายได้เหมือนกลิ่นเหม็นรุนแรงติดจมูก และความดีนั้นเหมือนเป็นเสียงสวรรค์ในหูคุณ โดยการใช้แอ็คชัน คุณสามารถเปิดประสาทสัมผัสในการตรวจจับสิ่งเหล่านี้ จนจบเทิร์นหน้าของคุณ คุณจะสามารถระบุตำแหน่งของเซเลสเทียล (celestial - สิ่งมีชีวิตจากสวรรค์), ฟีน (fiend - ปีศาจ) หรือันเดด (undead - ผู้ไม่ตาย) ภายในระยะ 60 ฟุตจากตำแหน่งของคุณโดยต้องไม่อยู่หลังที่กำบังเต็ม (total cover) คุณจะรู้จักชนิด (เซเลสเทียล, ฟีน หรืออันเดด) ของสิ่งที่ปรากฏตัวในสัมผัสรับรู้ของคุณ แต่ไม่ทราบถึงตัวตน (เช่น แวมไพร์ท่านเคาท์สตราด์ท ฟอน ซาโรวิช เป็นต้น) ภายในระยะเดียวกัน คุณยังสามารถตรวจจับการมีอยู่ของสถานที่หรือสิ่งของที่ได้รับการบูชาหรือถูกดูหมิ่น เหมือนการใช้คาถา [เขตศักดิ์สิทธิ์ (hallow)](/basic-rules/ch11-spells/#hallow)

คุณสามารถใช้ความสามารถนี้เป็นจำนวนครั้งเท่ากับ 1 + ค่าโมดิไฟเออร์เสน่ห์ (Charisma) เมื่อคุณจบการพักยาว คุณจะได้รับจำนวนครั้งที่ใช้ไปคืนมา

### หัตถ์รักษา (Lay on Hands) {#LayonHands}

การสัมผัสศักดิ์สิทธิ์ของคุณสามารถรักษาแผลได้ คุณจะมีพลังในการรักษาจำนวนหนึ่งที่จะกลับคืนมาได้หลังการพักยาว ด้วยจำนวนพลังนั้น คุณสามารถจะฟื้นฟูฮิตพอยต์ได้เป็นจำนวนเท่ากับ เลเวลของพาลาดิน x 5

โดยการใช้แอ็คชัน คุณสามารถสัมผัสสิ่งมีชีวิตและดึงเอาพลังการรักษาออกมาฟื้นฟูจำนวนฮิตพอยต์ให้กับสิ่งมีชีวิตนั้น ได้เต็มที่เท่ากับจำนวนพลังที่คุณเหลืออยู่จากจำนวนทั้งหมด

นอกจากนั้น คุณสามารถใช้ 5 ฮิตพอยต์จากจำนวนพลังงานการรักษามาใช้รักษาเป้าหมายจากอาการติดโรค (desease) หรือรักษาอาการติดพิษ (poison) คุณสามารถรักษาอาการติดโรคและรักษาพิษให้ได้หลายคนในการใช้ครั้งหนึ่ง โดยจะใช้ฮิตพอยต์แยกกันไปในแต่ละคน

ความสามารถนี้จะไม่มีผลกับอันเดดหรือคอนสตรัก (construct)

### รูปแบบการต่อสู้ (Fighting Style) {#PaladinFightingStyle}

ที่เลเวล 2 คุณจะเลือกรูปแบบการต่อสู้ที่เป็นทักษะพิเศษของคุณ เลือกหนึ่งแบบจากตัวเลือกด้านล่างนี้ คุณจะไม่สามารถเลือกรูปแบบการต่อสู้ได้มากกว่าหนึ่งครั้ง แม้ว่าภายหลังจะได้เลือกอีกก็ตาม

#### การตั้งรับ (Defense)

ขณะที่คุณสวมเกราะ คุณจะได้โบนัส +1 ให้ AC

#### การประลอง (Dueling)

เมื่อคุณถืออาวุธระยะประชิดในมือข้างหนึ่งและไม่ได้ถืออาวุธใดอีก คุณจะได้โบนัส +2 ในการทอยความเสียหายจากอาวุธนั้น

#### การสู้ด้วยอาวุธขนาดใหญ่ (Great Weapon Fighting)

เมื่อคุณทอยความเสียหายได้ 1 หรือ 2 จากการโจมตีด้วยอาวุธประชิดตัวที่คุณถือด้วยสองมือ คุณสามารถทอยใหม่ได้แต่ต้องใช้ค่าจากการทอยใหม่นั้น อาวุธนั้นต้องมีคุณสมบัติ "สองมือ (two-handed)" หรือ "อเนกประสงค์ (versatile)" คุณถึงได้ใช้ความสามารถนี้ได้

#### การปกป้อง (Protection)

เมื่อสิ่งมีชีวิตที่คุณมองเห็นโจมตีเป้าหมายที่ไม่ใช่คุณที่อยู่ในระยะ 5 ฟุตจากคุณ คุณสามารถใช้รีแอ็คชันในการทำให้การทอยโจมตีนั้นเป็นแบบเสียเปรียบ คุณต้องถือโล่

### การใช้คาถา (Spellcasting) {#PaladinSpellcasting}

ที่เลเวล 2 คุณจะได้เรียนรู้การดึงพลังเวทย์มนต์ศักดิ์สิทธิ์จากการทำสมาธิและการสวดภาวนาในการใช้คาถาเหมือนที่เคลอริกทำ ดูบทที่ 10 สำหรับกฏทั่วไปในการร่ายคาถาและบทที่ 11 สำหรับรายการคาถาของพาลาดิน

#### การเตรียมและการร่ายคาถา (Preparing and Casting Spells)

ตารางพาลาดินแสดงจำนวนสล็อตคาถาที่คุณมีเพื่อใช้ในการร่ายคาถาเลเวล 1 และมากกว่า การจะร่ายคาถาเหล่านี้คุณต้องจ่ายเป็นสล็อตคาถาตามเลเวลของมันหรือเลเวลสูงกว่า คุณจะได้รับสล็อตทั้งหมดที่ใช้ไปกลับคืนมาเมื่อคุณจบการพักยาว

คุณสามารถเตรียมรายการคาถาที่จะใช้ในการร่ายโดยเลือกจากรายการคาถาพาลาดิน ในการเตรียมให้คุณเลือกคาถาเป็นจำนวนเท่ากับค่าโมดิไฟเออร์เสน่ห์ + ครึ่งหนึ่งของเลเวลพาลาดินปัดเศษลง (น้อยสุด 1 คาถา) คาถาจะต้องมีเลเวลเดียวกับสล็อตคาถาที่คุณมี

ตัวอย่างเช่น หากคุณเป็นพาลาดินเลเวล 5 คุณจะมีช่องคาถาเลเวล 1 จำนวน 4 ช่อง และเลเวล 2 จำนวน 2 ช่อง หากมีค่าเสน่ห์ 14 รายการคาถาที่คุณเตรียมไว้สามารถมีคาถาเลเวล 1 หรือ 2 จำนวน 4 คาถาในรูปแบบใดก็ได้ หากคุณเตรียมคาถารักษาบาดแผล (cure wounds) เลเวล 1 คุณสามารถร่ายคาถานั้นโดยใช้ช่องคาถาเลเวล 1 หรือ 2 การร่ายคาถาจะไม่ลบคาถานั้นออกจากรายการคาถาที่เตรียมไว้ของคุณ

คุณสามารถปรับรายการคาถาที่คุณเตรียมได้เมื่อคุณจบการพักยาว การเตรียมรายการคาถาใหม่ต้องใช้เวลาในการสวดภาวนาและการทำสมาธิ อย่างน้อย 1 นาทีต่อเลเวลคาถาในแต่ละคาถาในรายการของคุณ

#### ความสามารถที่ใ่ช้ในการร่ายคาถา (Spellcasting Ability)

ค่าเสน่ห์ (Charisma) จะเป็นความสามารถที่ใช้ในการร่ายคาถาของพาลาดิน เพราะพลังของพวกเขาได้มาจากศรัทธาที่แข็งแกร่ง คุณจะใช้ค่าเสน่ห์เมื่อใดก็ตามที่คาถาอ้างถึงความสามารถที่ใช้ในการร่ายคาถา นอกจากนั้นคุณจะใช้ค่าโมดิไฟเออร์เสน่ห์เมื่อต้องกำหนดค่า DC ของการทอยป้องกันความเสียหายจากคาถาที่คุณร่ายและเมื่อจะใช้ทอยโจมตีจากคาถา

ค่า DC ในการทอยป้องกันคาถา = 8 + ค่าโบนัสความเชี่ยวชาญ + ค่าโมดิไฟเออร์เสน่ห์

ค่าโมดิไฟเออร์การโจมตีด้วยคาถา = ค่าโบนัสความเชี่ยวชาญ + ค่าโมดิไฟเออร์เสน่ห์

#### เครื่องทำสมาธิในการร่ายคาถา (Spellcasting Focus)

คุณสามารถใช้สัญลักษณ์ศักดิ์สิทธิ์ (ดูบทที่ 5 "อุปกรณ์") เป็นเครื่องทำสมาธิในการร่ายคาถาสำหรับคาถาของพาลาดิน

### ทัณฑ์ศักดิ์สิทธิ์ (Divine Smite) {#DivineSmite}

เริ่มที่เลเวล 2 เมื่อคุณโจมตีสิ่งมีชีวิตด้วยอาวุธระยะประชิดตัว คุณสามารถใช้สล็อตคาถา 1 สล็อตในการทำให้เกิดความเสียหายแบบแสงรัศมี (radient) แก่เป้าหมาย โดยเพิ่มเข้าในความเสียหายจากอาวุธปกติ ความเสียหายที่เพิ่มขึ้นคือ 2d8 สำหรับสล็อตคาถาเลเวล 1 บวกกับ 1d8 สำหรับแต่ละเลเวลสล็อตที่มากขึ้นกว่าเลเวล 1 มากที่สุด 5d8 ความเสียหายจะยิ่งเพิ่มมากขึ้นอีก 1d8 หากเป้าหมายเป็นอันเดดหรือปีศาจ (fiend) โดยมากสุดที่ 6d8

### ร่างศักดิ์สิทธิ์ (Divine Health) {#DivineHealth}

ที่เลเวล 3 เวทย์มนต์ศักดิ์สิทธิ์จะไหลเวียนอยู่ทั่วตัวคุณทำให้คุณมีภูมิคุ้มกันต่อความเจ็บป่วย (disease)

### ปฏิญาณศักดิ์สิทธิ์ (Sacred Oath) {#SacredOath}

เมื่อคุณถึงเลเวล 3 คุณจะให้สัตย์สาบานที่จะผูกพันคุณในการเป็นพาลาดินไปตลอดชีวิต ตั้งแต่เริ่มจนถึงตอนนี้คุณอยู่ในชั้นเตรียมตัว เข้าสู่เส้นทางการเป็นพาลาดินแต่ยังไม่ได้สาบานที่จะเป็น ตอนนี้คุณจะได้เลือกปฏิญาณแห่งการอุทิศตน (Oath of Devotion), ปฏิญาณแห่งบรรพกาล (Oath of the Ancients), หรือปฏิญาณแห่งความพยาบาท (Oath of Vengeance) ทุกอย่างมีคำอธิบายด้านล่าง

สิ่งที่คุณเลือกจากให้ความสามารถแก่คุณที่เลเวล 3 และอีกครั้งเมื่อเลเวล 7, 15 และเลเวล 20 ความสามารถนี้รวมถึงคาถาแห่งปฏิญาณและการเชื่อมพลังศักดิ์สิทธิ์ (Channel Divinity)

#### คาถาแห่งคำปฏิญาณ (Oath Spells)

แต่ละคำปฏิญาณ (Oath) จะมีชุดคาถาที่เกี่ยวข้องอยู่ คุณจะเข้าถึงคาถาเหล่านี้เมื่อถึงเลเวลที่ระบุไว้ในคำอธิบายของแต่ละคำปฏิญาณ เมื่อคุณสามารถเข้าถึงคาถาได้แล้ว คะถาจะอยู่ในสถานะเตรียมพร้อมอยู่เสมอ คาถาจากคำปฏิญาณจะไม่นับรวมกับจำนวนคาถาที่คุณเตรียมได้ในแต่ละวัน

ถ้าคุณเข้าถึงคาถาจากคำปฏิญาณที่ไม่มีในรายการคาถา ให้ถือว่าคาถานั้นเป็นคาถาของพาลาดินสำหรับคุณ

#### การผสานพลังศักดิ์สิทธิ์ (Channel Divinity)

คำปฏิญาณของคุณจะอนุญาตให้คุณสามารถเชื่อมประสานพลังศักดิ์สิทธิ์และนำมาใช้ให้ได้ผลทางเวทย์มนต์ต่าง ๆ การเชื่อมพลังศักดิ์สิทธิ์ในแต่ละคำปฏิญาณจะมีอธิบายไว้ในรายละเอียดคำปฏิญาณ

เมื่อคุณใช้การเชื่อมประสานพลังศักดิ์สิทธิ์ คุณจะเลือกว่าจะใช้ตัวไหน คุณต้องจบการพักสั้นหรือพักยาวเพื่อที่จะใช้การเชื่อมพลังศักดิ์สิทธิ์อีกครั้ง

ผลจากการเชื่อมพลังศักดิ์สิทธิ์บางอย่างต้องมีการทอยป้องกัน เมื่อคุณใช้ผลพิเศษนั้นจากคลาสนี้ ค่า DC จะเท่ากับค่า DC การทอยป้องกันคาถาของพาลาดินของคุณ

### เพิ่มคะแนนความสามารถ (Ability Score Improvement) {#PaladinAbilityScoreImprovement}

เมื่อคุณถึงเลเวล 4 และอีกครั้งเมื่อเลเวล 8, 12, 16 และ 19 คุณสามารถเพิ่มคะแนนความสามารถหนึ่งอย่างตามที่คุณเลือกได้ 2 คะแนน หรือเพิ่ม 1 คะแนนให้กับสองทักษะก็ได้ โดยปกติแล้วคุณจะไม่สามารถเพิ่มคะแนนความสามารถได้มากกว่า 20 หากใช้คุณลักษณะนี้

### การโจมตีเพิ่มเติม (Extra Attack) {#PaladinExtraAttack}

เริ่มที่เลเวล 5 คุณสามารถโจมตีได้สองครั้ง เมื่อใดก็ตามที่คุณใช้แอ็คชันโจมตีในเทิร์นของคุณ

### ออร่าแห่งการคุ้มครอง (Aura of Protection) {#AuraofProtection}

เริ่มที่เลเวล 6 เมื่อใดก็ตามที่คุณหรือเพื่อนในระยะ 10 ฟุตของคุณต้องทอยป้องกัน ทุกคนจะได้โบนัสในการทอยป้องกันเท่ากับค่าโมดิไฟเออร์เสน่ห์ของคุณ (โบนัสน้อยที่สุด +1) คุณต้องมีสติขณะที่ให้โบนัสนี้

ที่เลเวล 18 ระยะของออร่านี้จะเพิ่มเป็น 30 ฟุต

### ออร่าแห่งความกล้าหาญ (Aura of Courage) {#AuraofCourage}

เริ่มที่เลเวล 10 คุณและเพื่อนในระยะ 10 ฟุตของคุณจะไม่ติดสถานะ[หวาดกลัว (frightened)](/basic-rules/appendice-a-condition/#frightened) ในขณะที่คุณยังมีสติอยู่

ที่เลเวล 18 ระยะของออร่านี้จะเพิ่มเป็น 30 ฟุต

### ทัณฑ์ศักดิ์สิทธิ์เพิ่มระดับ (Improved Divine Smite) {#ImprovedDivineSmite}

เมื่อถึงเลเวล 11 พลังแห่งความถูกต้องจะเสริมกำลังให้คุณ จนทุกการโจมตีด้วยอาวุธระยะประชิดจะมีพลังศักดิ์สิทธิ์ผนวกไปด้วยเสมอ เมื่อใดก็ตามที่คุณโจมตีศัตรูด้วยอาวุธระยะประชิด ศัตรูจะได้รับความเสียหายแสงรัศมี (radiant damage) 1d8

### หัตถ์แห่งการชำระล้าง (Cleansing Touch) {#CleansingTouch}

เริ่มที่เลเวล 14 คุณสามารถใช้แอ็คชันในการจบคาถาหนึ่งที่มีผลกับคุณหรือสิ่งมีชีวิตที่เต็มใจที่คุณสัมผัส

คุณสามารถใช้ความสามารถนี้เป็นจำนวนครั้งเท่ากับค่าโมดิไฟเออร์เสน่ห์ของคุณ (้น้อยสุด 1 ครั้ง) คุณจะได้จำนวนครั้งที่ใช้ไปคืนมาเมื่อจบการพักยาว

## คำปฏิญาณศักดิ์สิทธิ์ (Sacred Oaths) {#SacredOaths}

การเป็นพาลาดินจะมีการให้สัตย์สาบานว่าจะทุ่มเทให้แก่หนทางแห่งความถูกต้อง เป็นเส้นทางที่จะต่อสู้กับเหล่าร้ายเสมอ คำปฏิญาณสุดท้าย จะกระทำเมื่อเขาหรือเธอถึงเลเวล 3 นั้นถือเป็นการจบการฝึกฝนเป็นพาลาดิน ตัวละครบางคนในคลาสนี้จะไม่ถือว่าตัวเองเป็นพาลาดินที่แท้จริงจนกว่าจะถึงเลเวล 3 และได้ให้คำปฏิญาณสุดท้ายนี้ สำหรับคนอื่น การได้กล่าวคำสาบานถือเป็นเพียงพิธีการ เป็นตราประทับอย่างเป็นทางการถึงความแน่วแน่ที่อยู่ในใจของพาลาดินมาตลอด

> การผิดคำปฏิญาณ
>
> พาลาดินนั้นพยายามอย่างหนักในการรักษามาตรฐานในการดำเนินชีวิต แต่แม้พาลาดินที่ทรงคุณธรรมที่สุดก็มีวันพลาดได้ บางครั้งเส้นทางที่ถูกต้องอาจจะเรียกร้องมากเกินไป บางครั้งสถานการณ์ก็ต้องการความชั่วร้ายในการจัดการ และบางครั้งอารมณ์ที่พลุ่งพล่านก็ทำให้พาลาดินละเมิดคำสาบานของตน
>
> พาลาดินที่ผิดคำสาบานมักจะเข้ารับการล้างบาปจากเคลอริกที่มีศรัทธาเดียวกัน หรือจากพาลาดินคนอื่นที่อยู่ในนิกายเดียวกัน พาลาดินอาจจะใช้เวลาทั้งวันทั้งคืนในการสวดภาวนาเพื่อเป็นเครื่องหมายถึงการสำนึกบาป หรือถือศีลอดหรือปฏิบัติกิจที่คล้ายกัน หลังจากพิธีกรรมในการสารภาพบาปและการให้อภัยแล้ว พาลาดินจะได้เริ่มต้นใหม่
>
> ถ้าพาลาดินจงใจจะละเมิดคำปฏิญาณของเขาหรือเธอและไม่แสดงออกถึงการสำนึกบาป ผลที่จะตามมาอาจจะร้ายแรงได้ ขึ้นอยู่กับการตัดสินใจของ DM พาลาดินที่ไม่สำนึกผิดอาจจะถูกบังคับให้เลิกเป็นคลาสนี้และไปเป็นคลาสอื่น หรืออาจจะเปลี่ยนไปเป็น "ผู้ตระบัดสัตย์ (Oathbreaker)" ที่มีอยู่ในดันเจียนมาสเตอร์ไกด์

### ปฏิญาณแห่งการอุทิศตน (Oath of Devotion)

ปฏิญาณแห่งการอุทิศตนยึดโยงพาลาดินไว้กับอุดมคติสูงสุดของความยุติธรรม คุณธรรม และความเป็นระเบียบเรียบร้อย บางครั้งเราเรียกพวกเขาว่าอัศวินม้าขาว (cavaliers), อัศวินขาว, หรือนักรบศักดิ์สิทธิ์ พาลาดินเหล่านี้เป็นดั่งอุดมคติของอัศวินในชุดเกราะแวววาว ประกอบกิจด้วยเกียรติในการมุ่งสู่ความยุติธรรมและความดีงามที่ยิ่งขึ้นไป พวกเขาตั้งตัวเองไว้บนมาตรฐานที่สูงสุด และสำหรับบางคน ไม่ว่าดีหรือร้าย ก็มองโลกด้วยมาตรฐานเดียวกัน หลายคนที่สาบานต่อปฏิญาณนี้จะอุทิศตนให้แก่เทพเจ้าแห่งกฏและความดี และใช้หลักคำสอนของเทพเจ้าเป็นตัววัดระดับความอุทิศตนของพวกเขา พวกเขายึดเอาฑูตสวรรค์ ผู้เป็นข้ารับใช้ที่สมบูรณ์แห่งความดี เป็นอุดมคติของพวกเขา และนำเอารูปลักษณ์ของปีกของฑูตสวรรค์มาประดับบนหมวกเกราะหรือตามอาวุธต่าง ๆ

#### หลักคำสอนแห่งการอุทิศตน (Tenets of Devotion)

แม้ถ้อยคำและความเข้มงวดจะแตกต่างกัน แต่พาลาดินในปฏิญาณนี้ก็ยึดคำสอนเหล่านี้ร่วมกัน

**ชื่อสัตย์.** อย่าโกหกหรือคดโกง ให้คำพูดของเจ้าเป็นดั่งคำสัญญา

**กล้าหาญ.** อย่ากลัวที่จะลงมือทำ แต่ต้องทำด้วยความระมัดระวัง

**เห็นอกเห็นใจผู้อื่น.** ช่วยเหลือผู้อื่น ปกป้องผู้อ่อนแอ และลงโทษพวกที่ทำร้ายผู้อื่น เมตตาต่อศัตรูแต่จงอ่อนโยนด้วยปัญญา

**เกียรติ** ปฏิบัติต่อผู้อื่นอย่างเท่าเทียม และให้เกียรติในความดีของคุณเป็นตัวอย่างให้กับพวกเขา ทำดีให้ได้มากเท่าที่จะทำได้ โดยสร้างความเสียหายให้น้อยที่สุด

**หน้าที่** รับผิดชอบต่อการกระทำของคุณและผลที่ตามมา ปกป้องผู้ที่ได้รับความไว้วางใจในการดูแลของคุณ และเชื่อฟังผู้ที่มีอำนาจเหนือคุณ

#### คาถาประจำปฏิญาณ

คุณจะได้รับคาถาประจำปฏิญาณตามเลเวลพาลาดินที่กำหนด

**คาถาของปฏิญาณแห่งการอุทิศตน**

| เลเวลพาลาดิน | คาถา                                                                                                                                                                            |
| ------------ | ------------------------------------------------------------------------------------------------------------------------------------------------------------------------------- |
| 3rd          | [การป้องกันจากความชั่วร้ายและความดี (protection from evil and good)](/basic-rules/ch11-spells/#protection-from-evil-and-good), [sanctuary](/basic-rules/ch11-spells/#sanctuary) |
| 5th          | [lesser restoration](/basic-rules/ch11-spells/#lesser-restoration), [zone of truth](/basic-rules/ch11-spells/#zone-of-truth)                                                    |
| 9th          | [beacon of hope](/basic-rules/ch11-spells/#beacon-of-hope), [dispel magic](/basic-rules/ch11-spells/#dispel-magic)                                                              |
| 13th         | [freedom of movement](/basic-rules/ch11-spells/#freedom-of-movement), [guardian of faith](/basic-rules/ch11-spells/#guardian-of-faith)                                          |
| 17th         | [commune](/basic-rules/ch11-spells/#commune), [flame strike](/basic-rules/ch11-spells/#flame-strike)                                                                            |

#### ผสานพลังศักดิ์สิทธิ์ (Channel Divinity)

เมื่อคุณเลือกปฏิญาณนี้ที่เลเวล 3 คุณจะได้รับตัวเลือกการผสานพลังศักดิ์สิทธิ์ 2 แบบ

**อาวุธศักดิ์สิทธิ์ (Sacred Weapon)** โดยใช้แอ็คชัน คุณสามารถผสานพลังบวกเข้ากับอาวุธที่คุณถืออยู่ โดยใช้การผสานพลังศักดิ์สิทธิ์ เป็นเวลา 1 นาที คุณจะสามารถเพิ่มค่าโมดิไฟเออร์คะแนนเสน่ห์เข้าไปในการทอยโจมตีของอาวุธิที่คุณเลือกผสาน (ค่าโบนัสน้อยที่สุด 1) อาวุธยังจะเปล่งแสงสว่างเป็นระยะรัศมี 20 ฟุตและแสงสลัวอีก 20 ฟุต ถ้าอาวุธนั้นไม่ได้เป็นอาวุธเวทย์มนต์อยู่แล้ว มันจะกลายเป็นอาวุธเวทย์มนต์เป็นระยะเวลาหนึ่ง

คุณสามารถจบผลพิเศษนี้ในเทิร์นของคุณโดยให้เป็นส่วนหนึ่งของแอ็คชันอื่น ถ้าคุณไม่ได้ถือหรือพกพาอาวุธนี้แล้วหรือคุณ[หมดสติ (unconscious)](/basic-rules/appendice-a-condition/#unconscious) ผลพิเศษนี้จะหายไป

**ขับไล่ความชั่วร้าย (Turned Unholy)** โดยใช้แอ็คชัน คุณจะแสดงสัญลักษณ์ศักดิ์สิทธิ์ของคุณและสวดขับไล่ปีศาจและอันเดดโดยใช้การผสานพลังศักดิ์สิทธิ์ ปีศาจและอันเดดแต่ละตัวที่สามารถมองเห็นหรือได้ยินคุณในระยะ 30 ฟุตจากคุณจะต้องทอยป้องกันด้านเสน่ห์ (Wisdom) ถ้าทอยไม่ผ่าน มันจะถูก "เทิร์น (turned)" หรือผละหนีจากคุณเป็นเวลา 1 นาทีหรือจนกว่าจะได้รับความเสียหาย

สิ่งมีชีวิตที่ถูก "เทิร์น (turned)" จะต้องใช้เทิร์นของมันในการพยายามเคลื่อนที่ออกห่างคุณให้ไกลที่สุดเท่าที่จะทำได้ และมันจะไม่สามารถเคลื่อนที่เข้าใกล้คุณได้ในระยะ 30 ฟุต มันยังไม่สามารถใช้รีแอ็คชันอีกด้วย ในช่วงแอ็คชันของมัน มันจะสามารถทำได้เพียงการ[พุ่งตัว (Dash)](/basic-rules/ch09-combat/#dash) หรือพยายามหนีจากผลพิเศษที่ทำให้มันเคลื่อนที่ไม่ได้เท่านั้น ถ้ามันไม่มีทางไปไหนได้ สิ่งมีชีวิตจะสามารถใช้แอ็คชัน[หลบหลีก (Dodge)](/basic-rules/ch09-combat/#dodge) ได้

#### ออร่าแห่งการอุทิศตน (Aura of Devotion)

เริ่มที่เลเวล 7 คุณและสิ่งมีชีวิตที่เป็นมิตรในระยะ 10 ฟุตจากคุณจะไม่ติดสถานะหลงใหล (charmed) ในขณะที่คุณมีสติอยู่

ที่เลเวล 18 ระยะของออร่าจะเพิ่มเป็น 30 ฟุต

#### วิญญาณบริสุทธิ์ (Purity of Spirit)

เริ่มที่เลเวล 15 คุณจะอยู่ภายใต้ผลพิเศษของคาถา [ปกป้องจากความชั่วร้ายและความดี (protection from evil and good)](/basic-rules/ch11-spells/#protection-from-evil-and-good) ตลอดเวลา

#### วงแหวนรัศมีศักดิ์สิทธิ์ (Holy Nimbus)

ที่เลเวล 20 โดยใช้แอ็คชัน คุณสามารถก่อกำเนิดออร่าของแสงอาทิตย์ เป็นเวลา 1 นาที แสงสว่างจ้า (bright light) จะส่องออกมาจากตัวคุณเป็นระยะ 30 ฟุตรอบตัว และเป็นแสงสลัวอีก 30 ฟุตต่อจากนั้น

เมื่อใดก็ตามที่ศัตรูเริ่มเทิร์นของมันในเขตแสงสว่างจ้า มันจะได้รับความเสียหายแบบแสงรัศมี 10 หน่วย

นอกจากนี้ ในเวลาช่วงนั้น คุณจะได้ทอยแบบได้เปรียบในการทอยป้องกันคาถาที่ร่ายจากเพื่อนของคุณหรืออันเดด

เมื่อคุณใช้ความสามารถนี้ไปแล้ว คุณจะไม่สามารถใช้ได้อีกจนกว่าจะจบการพักยาว

### ปฏิญาณแห่งบรรพกาล (Oath of the Ancients)

ปฏิญาณแห่งบรรพกาลมีอายุยาวนานพอ ๆ กับเผ่าพันธุ์เอลฟ์และบรรดาพิธีกรรมโบราณของเหล่าดรูอิด บางครั้งเรียกอัศวินเฟย์, อัศวินเขียว, หรืออัศวินมีเขา พาลาดินผู้สาบานต่อปฏิญาณนี้จะอยู่ฝ่ายเดียวกับเหล่าแสงสว่างในจักรวาร เป็นผู้ต่อต้านความมืดเพราะพวกเขารักในความสวยงาม และสิ่งที่ให้ชีวิตแก่โลกนี้ ไม่จำเป็นว่าพวกเขาจะต้องเชื่อในหลักการแห่งเกียรติยศ, ความกล้าหาญ และความยุติธรรม พวกเขาตกแต่งเกราะและเสื้อผ้าด้วยภาพลักษณ์ของต้นไม้ เขาสัตว์ หรือดอกไม้ เพื่อสะท้อนให้เห็นถึงความรักและความต้องการปกป้องชีวิตและแสงสว่างในโลกนี้

> **คำสอนแห่งบรรพกาล (TENETS OF THE ANCIENTS)**
>
> คำสอนแห่งปฏิญาณแห่งบรรพกาลได้รับการรักษาสืบต่อมานานหลายศตวรรษจนนับไม่ได้ ปฏิญาณนี้ให้ความสำคัญกับหลักการแห่งความดีงามเหนือความคิดเรื่องกฏระเบียบหรือความโกลาหล หลัก 4 ประการที่เป็นหลักนั้นเรียบง่าย
>
> **จุดประกายแสงสว่วง (Kindle the Light)** ด้วยการกระทำอันมีเมตตา อ่อนโยน และให้อภัย จุดประกายแสงสว่างแห่งความหวังในโลกนี้ ขับไล่ความสิ้นหวัง
>
> **ปกป้องแสงสว่าง (Shelter the Light)** ที่ใดมีความดี ความงาม ความรัก และเสียงหัวเราะในโลก จงปกป้องและขัดขวางผู้ใดที่พยายามจะทำลาย ที่ใดที่ชีวิตงอกเงย จงปกป้องและต่อต่างพลังอำนาจที่จะทำให้ชีวิตสิ้นสลาย
>
> **รักษาแสงของตนเอง (Preserve Your Own Light)** มีความสุขกับดนตรีและเสียงหัวเราะ ในความงามและศิลปะ หากคุณปล่อยให้แสงในใจคุณหายไป คุณก็ไม่สามารถจะปกป้องแสงใดในโลกนี้
>
> **จงเป็นแสงสว่าง (Be the Light)** จงเป็นแสงสว่างให้แก่ผู้คนผู้อยู่ในความสิ้นหวัง จงให้แสงสว่างจากความสุขและความกล้าหาญส่องแสงออกมาในทุกการกระทำของคุณ

#### ผสานพลังศักดิ์สิทธิ์ (Channel Divinity)

เมื่อคุณเลือกปฏิญาณนี้ที่เลเวล 3 คุณจะได้รับตัวเลือกการผสานพลังศักดิ์สิทธิ์ 2 อย่าง

**ความโกรธเกรี้ยวของธรรมชาติ** คุณสามารถใช้การผสนานพลังศักดิ์สิทธิ์ในการปลุกพลังสัตว์ป่ามาจับยึดศัตรู โดยใช้แอ็คชัน คุณสามารถเรียกเถาวัลย์วิญญาณขึ้นมารัดสิ่งมีชีวิตในระยะ 10 ฟุตจากคุณที่คุณเห็น สิ่งมีชีวิตต้องทอยป้องกันความแข็งแกร่งหรือความคล่องแคล่วให้ผ่าน (ให้เลือกได้) หรือติดสภาพ[ถูกรัดตรึง (restrained)](/basic-rules/appendice-a-condition/#restrained) ขณะที่ถูกรัดด้วยเถาวัลย์ สิ่งมีชีวิตสามารถทอยป้องกันอีกครั้งได้เมื่อจบเทิร์น ถ้าสำเร็จจะเป็นอิสระและเถาวัลย์วิญญาณจะหายไป

**ขับไล่พวกไร้ศรัทธา** คุณสามารถใช้การผสานพลังศักดิ์สิทธิ์ในการเอ่ยถ้อยคำโบราณที่ทำให้เฟย์ (fey) และฟีน (fiends) เจ็บปวดเมื่อได้ยิน โดยการใช้แอ็คชัน คุณจะแสดงสัญลักษณ์ศักดิ์สิทธิ์ เฟย์และฟีนทุกตัวในระยะ 30 ฟุตจากคุณที่ได้ยินเสียงคุณได้ต้องทอยป้องกันความรอบรู้ (Wisdom) ถ้าทอยไม่ผ่านสิ่งมีชีวิตนั้นจะถูกขับไล่ (turned) เป็นเวลา 1 นาทีหรือจนกว่าจะได้รับความเสียหาย

สิ่งมีชีวิตที่ถูกขับไล่ (turned) จะใช้เทิร์นของตัวเองในการพยายามจะเคลื่อนที่ออกห่างจากคุณให้ไกลที่สุด และมันจะไม่สามารถเข้าใกล้คุณได้ในระยะ 30 ฟุต และมันยังไม่สามารถใช้รีแอ็คชันอีกด้วย ในแอ็คชันของมัน มันสามารถใช้ได้เพียงการพุ่งตัว (Dash) หรือพยายามจะหนีจากผลพิเศษที่หยุดยั้งการเคลื่อนที่ ถ้าไม่มีพื้นที่ให้ไปไหนได้ มันจะสามารถใช้แอ็คชันหลบหลีกได้

หากร่างจริงของสิ่งมีชีวิตนั้นถูกซ่อนไว้ด้วยภาพลวงตา มนต์เปลี่ยนร่าง หรือผลพิเศษอื่น ๆ ร่างจริงจะเปิดเผยออกมาเมื่อตกอยู่ในสภาวะถูกขับไล่

#### คาถาประจำปฏิญาณ (Oath Spells)

คุณจะได้รับคาถาประจำปฏิญาณตามเลเวลพาลาดินที่กำหนด

**คาถาประจำปฏิญาณแห่งบรรพกาล (Oath of the Ancients Spells)**

| เลเวลพาลาดิน | คาถา                                                                                                                               |
| ------------ | ---------------------------------------------------------------------------------------------------------------------------------- |
| 3rd          | [ensnaring strike](/basic-rules/ch11-spells/#ensnaring-strike), [speak with animals](/basic-rules/ch11-spells/#speak-with-animals) |
| 5th          | [misty step](/basic-rules/ch11-spells/#misty-step), [moonbeam](/basic-rules/ch11-spells/#moonbeam)                                 |
| 9th          | [plant growth](/basic-rules/ch11-spells/#plant-growth), [protection from energy](/basic-rules/ch11-spells/#protection-from-energy) |
| 13th         | [ice storm](/basic-rules/ch11-spells/#ice-storm), [stoneskin](/basic-rules/ch11-spells/#stoneskin)                                 |
| 17th         | [commune with nature](/basic-rules/ch11-spells/#commune-with-nature), [tree stride](/basic-rules/ch11-spells/#tree-stride)         |

#### ออร่าแห่งอาณาเขต (Aura of Warding)

เริ่มที่เลเวล 7 เวทย์มนต์โบราณไหลเวียนรอบตัวคุณอย่างเข้มข้นจนก่อร่างเป็นอาณาเขตเอลดริช คุณและเพื่อนในระยะ 10 ฟุตจากคุณจะมีสภาวะต้านทานความเสียหายจากคาถา

ที่เลเวล 18 ระยะของออกร่าจะเพิ่มขึ้นเป็น 30 ฟุต

#### ผู้คุ้มกันอมตะ (Undying Sentinel)

เริ่มที่เลเวล 15 เมื่อฮิตพอยต์คุณลดลงเป็น 0 คุณจะไม่ถูกฆ่าในทันที คุณสามารถเลือกที่จะมีฮิตพอยต์เป็น 1 แทนได้ เมื่อคุณใช้ความสามารถนี้แล้วจะใช้ได้อีกครั้งหลังจบการพักยาว

นอกจากนั้นคุณจะไม่ได้รับผลจากความแก่ชรา และคุณจะไม่แก่ลงจากเวทย์มนต์

#### แชมเปี้ยนอาวุโส (Elder Champion)

ที่เลเวล 20 คุณสามารถเปลี่ยนร่างเป็นพลังโบราณแห่งธรรมชาติ โดยคุณเลือกภาพลักษณ์เองได้ ตัวอย่างเช่น ผิวหนังของคุณอาจจะเปลี่ยนเป็นสีเขียวหรือมีสภาพเป็นเปลือกไม้ ผมอาจเป็นใบไม้หรือมอส หรือคุณอาจจะเพิ่มเขาสัตว์หรือแผงคอแบบสิงโต

โดยการใช้แอ็คชัน คุณสามารถเปลี่ยนร่างดันนั้นได้ เป็นเวลา 1 นาที คุณจะได้รับผลพิเศษดังนี้

- เมื่อเริ่มเทิร์นของคุณ คุณจะได้รับฮิตพอยต์ 10
- เมื่อใดที่คุณใช้คาถาพาลาดินที่มีระยะการร่าย 1 เทิร์น คุณสามารถใช้โบนัสแอ็คชันในการร่ายได้
- ศัตรูในระยะ 10 ฟุตจากคุณจะต้องทอยป้องกันแบบเสียเปรียบเมื่อถูกโจมตีด้วยคาถาพาลาดินของคุณ รวมถึงการผสานพลังศักดิ์สิทธิ์ (Channel Divinity)

เมื่อคุณใช้ความสามารถนี้ไปแล้ว จะไม่สามารถใช้ได้อีกจนกว่าจะจบการพักยาว

### ปฏิญาณแห่งความพยาบาท (Oath of Vengeance)

ปฏิญาณแห่งความพยาบาทเป็นคำสาบานที่จะลงโทษผู้ที่ทำบาปหนัก เมื่ออำนาจชั่วร้ายฆ่าผู้บริสุทธิ์ล้างหมู่บ้าน เมื่อกลุ่มคนต่อต้านเทพเจ้า เมื่อซุ้มโจรเริ่มใช้ความรุนแรงและมีอำนาจมากขึ้น เมื่อมังกรอาละวาดไปทั่วพื้นที่ ช่วงเวลาดังกล่าวนี้ พาลาดินจะลุกขึ้นและสาบานต่อปฏิยาณแห่งความพยาบาทเพื่อทำสิ่งที่ผิดให้ถูกต้อง สำหรับพาลาดินเหล่านี้ บางครั้งเรียกว่าผู้ล้างแค้นหรืออัศวินดำ ความบริสุทธิ์ของตนเองไม่สำคัญเท่าการมอบความยุติธรรม

> คำสอนแห่งความพยาบาท (TENETS OF VENGEANCE)
>
> คำสอนของปฏิญาณแห่งความพยาบาทนั้นแตกต่างไปในพาลาดินแต่ละคน แต่ทั้งหมดล้วนมีอยู่เพื่อลงโทษผู้กระทำผิดโดยวิธีการใด ๆ ที่เหมาะสม พาลาดินผู้รับเอาคำสอนนี้จะเสียสละความดีงามของตนเพื่อทำให้ความยุติธรรมบังเกิด ดังนั้นพาลาดินจึงมักมีแนวคิดแบบเป็นกลางหรือเคร่งระเบียบและเป็นกลาง (lawful neutral) หลักการของคำสอนนี้ง่ายมาก
>
> **สู้กับความชั่วร้ายที่ใหญ่กว่า** เมื่อต้องเลือกจะต่อสู้กับศัตรูหรือกับพวกลูกน้องชั่วร้าย ข้าเลือกตัวชั่วร้ายที่ใหญ่กว่า
>
> **ไร้ปราณีกับพวกเลวทราม** ศัตรูทั่วไปอาจจะได้รับความปราณีได้ แต่คู่อาฆาตนั้นไร้ข้อยกเว้น
>
> **ด้วยวิธีการใด ๆ ที่จำเป็น** ไม่มีความลังเลใจใด ๆ จะมาขวางการทำลายล้างศัตรูของข้า
>
> **การล้างบาป** หากศัตรูของข้าทำลายโลก นั่นเป็นเพราะข้าล้มเหลวที่จะหยุดยั้งพวกมัน ข้าต้องช่วยเหลือผู้คนที่ได้รับผลกระทบจากการทำชั่วของพวกมัน

#### การผสานพลังศักดิ์สิทธิ์ (Channel Divinity)

เมื่อคุณถึงเลเวล 3 คุณจะได้รับตัวเลือกการผสานพลังศักดิ์สิทธิ์ 2 แบบ

**ขับไล่ศัตรู (Abjure Enemy)** โดยการใช้แอ็คชัน คุณจะแสดงสัญลักษณ์ศักดิ์สิทธิ์ของคุณและสวดประณามศัตรูโดยการใช้การผสานพลังศักดิ์สิทธิ์ เลือกสิ่งมีชีวิต 1 ตัวในระยะ 60 ฟุตที่คุณสามารถมองเห็นได้ สิ่งมีชีวิตนั้นจะต้องทอยป้องกันด้านความรอบรู้ (Wisdom) ยกเว้นแต่มันจะมีภูมิคุ้มกัน[ความหวาดกลัว (frightened)](/basic-rules/appendice-a-condition/#frightened) พวกปีศาจ (fiends) และอันเดดจะทอยแบบเสียเปรียบในการทอยป้องกัน

หากทอยไม่ผ่าน สิ่งมีชีวิตจะ[หวาดกลัว (frightened)](/basic-rules/appendice-a-condition/#frightened) เป็นเวลา 1 นาที หรือจนกระทั้งมันได้รับความเสียหาย ในขณะที่[หวาดกลัว (frightened)](/basic-rules/appendice-a-condition/#frightened) ความเร็วของสิ่งมีชีวิตจะเป็น 0 และจะไม่ได้รับผลประโยชน์ใด ๆ ที่เกี่ยวกับการเคลื่อนที่

หากทอยผ่าน ความเร็วของสิ่งมีชีวิตจะลดลงครึ่งหนึ่งเป็นเวลา 1 นาทีหรือจนกว่าสิ่งมีชีวิตนั้นจะได้รับความเสียหาย

**คำปฏิญาณแห่งความเป็นศัตรู (Vow of Emity)** ด้วยโบนัสแอ็คชัน คุณสามารถประกาศการเป็นศัตรูคู่อาฆาตต่อสิ่งมีชีวิตที่คุณเห็นภายในระยะ 10 ฟุตจากคุณได้โดยใช้การผสานพลังศักดิ์สิทธิ์ คุณจะได้ทอยโจมตีแบบได้เปรียบต่อศัตรูนั้นเป็นเวลา 1 นาทีหรือจนกว่ามันจะได้รับความเสียหายจนฮิตพอยต์เป็น 0 หรือ[หมดสติ (unconscious)](/basic-rules/appendice-a-condition/#unconscious)

#### คาถาประจำปฏิญาณ (Oath Spells)

คุณจะได้รับคาถาประจำปฏิญาณตามเลเวลพาลาดินที่กำหนด

**คาถาประจำปฏิญาณแห่งความพยาบาท (Oath of Vengeance Spells)**

| เลเวลพาลาดิน | คาถา                                                                                                                 |
| ------------ | -------------------------------------------------------------------------------------------------------------------- |
| 3rd          | [bane](/basic-rules/ch11-spells/#bane), [hunter’s mark](/basic-rules/ch11-spells/#hunters-mark)                      |
| 5th          | [hold person](/basic-rules/ch11-spells/#hold-person), [misty step](/basic-rules/ch11-spells/#misty-step)             |
| 9th          | [haste](/basic-rules/ch11-spells/#haste), [protection from energy](/basic-rules/ch11-spells/#protection-from-energy) |
| 13th         | [banishment](/basic-rules/ch11-spells/#banishment), [dimension door](/basic-rules/ch11-spells/#dimension-door)       |
| 17th         | [hold monster](/basic-rules/ch11-spells/#hold-monster), [scrying](/basic-rules/ch11-spells/#scrying)                 |

#### ผู้ล้างแค้นที่ไม่ลดละ (Relentless Avenger)

เมื่อถึงเลเวล 7 สมาธิที่เหนือธรรมชาติของคุณช่วยให้คุณดักทางศัตรูที่กำลังจะหนีได้ เมื่อคุณโจมตีสิ่งมีชีวิตด้วยการโจมตีโดยสบโอกาส (opportunity attack: OA ก็เรียก) คุณสามารถเคลื่อนที่ได้ครึ่งหนึ่งจากความเร็วของคุณทั้งหมดหลักจากการโจมตีโดยจะเป็นส่วนหนึ่งของรีแอ็คชัน โดยการเคลื่อนไหวนี้จะไม่ก่อให้เกิดการโจมตีแบบสบโอกาส

#### วิญญาณแห่งความพยาบาท (Soul of Vengeance)

ที่เลเวล 15 อำนาจที่คุณใช้กล่าวปฏิญาณความเป็นศัตรูจะมีพลังเหนือศัตรูมากยิ่งขึ้น เมื่อศัตรูที่ตกอยู่ภายใต้ผลจากคำปฏิญาณแห่งความเป็นศัตรู (Vow of Emity) ทำการโจมตี คุณสามารถใช้รีแอ็คชันในการโจมตีระยะประชิดตัวตอบโต้ศัตรูนั้นได้หากอยู่ในระยะ

#### ฑูตสวรรค์แห่งการล้างแค้น (Avenging Angel)

ที่เลเวล 20 คุณสามารถใช้ร่างของฑูตสวรรค์แห่งการล้างแค้นได้ โดยใช้แอ็คชัน คุณจะสามารถแปลงร่างได้ คุณจะได้รับผลพิเศษดังนี้เป็นเวลา 1 ชม.

- คุณจะมีปีกงอกจากแผ่นหลังและทำให้คุณบินได้ ความเร็ว 60 ฟุต
- คุณจะแผ่ออร่าแห่งการคุกคามเป็นระยะ 30 ฟุต ครั้งแรกที่ศัตรูเข้ามาในระยะออร่า หรือเริ่มเทิร์นในระหว่างการต่อสู้ สิ่งมีชีวิตจะต้องทอยป้องกันด้านความรอบรู้ (Wisdom) ให้ผ่านหรือติดสถานะ[หวาดกลัว (frightened)](/basic-rules/appendice-a-condition/#frightened) คุณเป็นเวลา 1 นาหรือจนกว่าจะได้รับความเสียหาย การทอยโจมตีต่อสิ่งมีชีวิตที่หวาดกลัวจะเป็นแบบได้เปรียบ

เมื่อใช้ความสามารถนี้ คุณจะไม่สามารถใช้ได้อีกจนกว่าจะจบการพักยาว

### ผู้ผิดคำสาบาน (Oathbreaker)

ผู้ผิดคำสาบานคือพาลาดินผู้ทำลายปฏิญาณศักดิ์สิทธิ์ของเขาหรือเธอเพื่อไล่ตามความทะเยอทะยานอันดำมืดหรือรับใช้พลังอันชั่วร้าย แสงสว่างที่เคยลุกโชนในใจกลับดับมอดลงเหลือไว้แต่ความมืดอนธการ

พาลาดินต้องมีแนวคิดชั่วร้ายและมีเลเวลอย่างน้อย 3 เพื่อจะเป็นผู้ผิดคำสาบาน พาลาดินต้องแทนที่ความสามารถเฉพาะจากปฏิญาณศักดิ์สิทธิ์ด้วยความสามารถของผู้ผิดคำสาบาน

#### คาถาของผู้ผิดคำสาบาน (Oathbreaker Spells)

พาลาดินผู้ผิดคำสาบานจะสูญเสียคาถาประจำปฏิญาณและได้รับคาถาเหล่านี้แทนตามเลเวลที่กำหนด

| เลเวลพาลาดิน | คาถา                                                                                                                   |
| ------------ | ---------------------------------------------------------------------------------------------------------------------- |
| 3rd          | [hellish rebuke](/basic-rules/ch11-spells/#hellish-rebuke), [inflict wounds](/basic-rules/ch11-spells/#inflict-wounds) |
| 5th          | [crown of madness](/basic-rules/ch11-spells/#crown-of-madness), [darkness](/basic-rules/ch11-spells/#darkness)         |
| 9th          | [animate dead](/basic-rules/ch11-spells/#animate-dead), [bestow curse](/basic-rules/ch11-spells/#bestow-curse)         |
| 13th         | [blight](/basic-rules/ch11-spells/#blight), [confusion](/basic-rules/ch11-spells/#confusion)                           |
| 17th         | [contagion](/basic-rules/ch11-spells/#contagion), [dominate person](/basic-rules/ch11-spells/#dominate-person)         |

#### การผสานพลังศักดิ์สิทธิ์ (Channel Divinity)

พาลาดินผู้ผิดคำสาบานที่เลเวล 3 มีตัวเลือกการผสานพลังศักดิ์สิทธิ์ 2 แบบ

**ควบคุมอันเดด (Control Undead)** โดยการใช้แอ็คชัน พาลาดินจะเลือกเป้าหมายที่เป็นอันเดดที่สามารถมองเห็นได้ในระยะ 30 ฟุต เป้าหมายจะต้องทอยป้องกันด้านความรอบรู้ (Wisdom) ถ้าทอยไม่ผ่าน เป้าหมายจะต้องเชื่อฟังคำสั่งของพาลาดินเป็นเวลา 24 ชม. หรือจนพาลาดินใช้ความสามารถนี้อีกครั้ง อันเดดที่มีระดับความท้าทาย (challenge rating) เท่ากับหรือมากกว่าเลเวลของพาลาดินจะมีภูมิคุ้มกันผลพิเศษนี้

**ภาพลักณ์แห่งการคุกคาม (Dreadful Aspect)** โดยใช้แอ็คชัน พาลาดินจะส่งถ่ายพลังอารมณ์ดำมืดและพุ่งสมาธิระเบิดออกมาเป็นพลังคุกคาม สิ่งมีชีวิตที่พาลาดินเลือกในระยะ 30 ฟุตจากตัวพาลาดินต้องทอยป้องกันด้านความรอบรู้ (Wisdom) หากมันสามารถมองเห็นตัวพาลาดินได้ หาทอยไม่ผ่าน เป้าหมายจะหวาดกลัวเป็นเวลา 1 นาที หากสิ่งมีชีวิตที่หวาดกลัวจากผลพิเศษนี้จบเทิร์นที่ระยะห่างจากตัวพาลาดินมากกว่า 30 ฟุต มันสามารถทอยป้องกันได้อีกครั้งเพื่อให้พ้นจากผลพิเศษนี้

#### ออร่าแห่งความเกลียดชัง (Aura of Hate)

เริ่มที่เลเวล 7 พาลาดินและเพื่อนและอันเดดในระยะ 10 ฟุตจากพาลาดินจะได้รับโบนัสความเสียหายในการโจมตีด้วยอาวุธระยะประชิด เท่ากับค่าโมดิไฟเออร์เสน่ห์ (Charisma) ของพาลาดิน (โบนัสน้อยที่สุด +1) สิ่งมีชีวิตจะได้รับผลพิเศษนี้จากพาลาดินคนเดียวในช่วงเวลาเดียวกัน

ที่เลเวล 18 ระยะของออร่านี้จะเพิ่มเป็น 30 ฟุต

#### ความต้านทานเหนือมนุษย์ (Supernatural Resistance)

ที่เลเวล 15 พาลาดินจะได้รับความต้านทานความเสียหายแบบกระแทก (buldgeoning) แบบแทง (piercing) และแบบเฉือน (slashing) จากอาวุธที่ไม่ใช่อาวุธเวทย์มนต์

#### เจ้าแห่งความน่าสะพรึงกลัว (Dread Lord)

ที่เลเวล 20 พาลาดินสามาใช้แอ็คชันในการสร้างออร่าแห่งความืดมน คงอยู่เป็นเวลา 1 นาที ออร่านี้จะลดแสงจากแสงปกติ (bright light) ในระยะ 30 ฟุตรอบตัวพาลาดินให้เป็นแสงสลัว (dim light) เมื่อไรก็ตามที่ศัตรูที่หวาดกลัวพาลาดินเริ่มเทิร์นในพื้นที่ออร่านี้ จะได้รับความเสียหายด้านพลังจิต 4d10 ยิ่งกว่านั้น พาลาดินและสิ่งมีชีวิตที่เลือกที่อยู่ในบริเวณออร่าจะถูกปกคลุมด้วยเงา สิ่งมีชีวิตที่ต้องพึ่งพาการมองเห็นจะต้องทอยแบบเสียเปรียบในการทอยโจมตีสิ่งมีชีวิตที่ถูกปกคลุมด้วยเงานี้

ในขณะที่ออร่ายังคงอยู่ พาลาดินจะสามารถใช้โบนัสแอ็คชันในเทิร์นของตัวเองในการบังคับให้เงาไปโจมตีสิ่งมีชีวิตตัวหนึ่ง พาลาดินจะใช้การโจมตีเป้าหมายแบบประชิดตัวด้วยคาถา ถ้าโจมตีโดน เป้าหมายจะได้รับความเสียหายแบบเน่าสลาย (necrotic damage) เท่ากับ 3d10 + ค่าโมดิไฟเออร์เสน่ห์ (Charisma) ของพาลาดิน

หลังจากเปิดใช้ออร่านี้ พาลาดินจะไม่สามารถใช้ได้อีกจนกว่าจะจบการพักยาว