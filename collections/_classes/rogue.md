---
layout: book
menu: menu-basic-rules
title: โร็ก (Rogue)
name: โร็ก (Rogue)
---

# โร็ก (Rogue)

ส่งสัญญาณให้เพื่อนของเธอรออยู่ก่อน ฮาล์ฟลิ่งสาวค่อยย่องไปข้างหน้าตามโถงของดันเจี้ยน เธอแนบหูกับประตูและดึงเอาอุปกรณ์สะเดาะกุญแจออกมาในชั่วพริบตา ต่อมาเธอก็หายไปในความมืดโดยมีเพื่อนไฟท์เตอร์ของเธอสลับมาข้างหน้าและเตะประตูเปิดออก

มนุษย์ผู้หนึ่งปรากฏตัวออกจากเงามืดของตรอกขณะที่ผู้ร่วมกระทำการของเขาเตรียมพร้อมในส่วนของเธอในการซุ่มโจมตี เมื่อเป้าหมายมาถึง พ่อค้าทาสผู้ชั่วช้าเดินผ่านมาในตรอก ผู้ช่วยร้องส่งเสียงเอะอะ พ่อค้าทาสเดินไปตรวจสอบ และมีดคมกริบของนักฆ่าก็เฉือนคอหอยของมันก่อนที่เสียงจะเล็ดรอดออกมาได้

พยายามกลั้นขำ โนมสาวขยับนิ้วยุกยิกและดึงเอากุญแจออกมาจากเข็มขัดของยามด้วยเวทย์มนต์ เพียงชั่วอึดใจกุญแจก็มาอยู่ในมือเธอ ประตูคุกก็เปิดออก เธอและเพื่อนก็ได้รับอิสระเพื่อหลบหนี

โร็คอาศัยทักษะ, การลอบเร้นและช่องโหว่ของศัตรูฉกชิงความได้เปรียบในสถานการณ์ต่าง ๆ พวกเขามีไหวพริบในการหาทางแก้ไขให้กับทุกปัญหา เป็นคนที่มีประโยชน์และยืดหยุ่น มีความสำคัญกับความสำเร็จของกลุ่มนักผจญภัย

### มากทักษะและแม่นยำ (Skill and Precision)

โร็กอุทิศความพยายามในการฝึกฝนทักษะที่หลากหลายรวมถึงขัดเกลาความสามารถในการต่อสู้ ทำให้พวกเขามีความถนัดหลากหลายหาตัวจับยาก โร็กหลายคนเน้นไปที่การลอบเร้นและการลวงตา ขณะที่คนอื่นขัดเกลาทักษะที่จะช่วยพวกเขาในสภาพแวดล้อมของดันเจี้ยน เช่นการปีนป่าย การค้นหาและทำลายกับดักและการเปิดล็อคสะเดาะกุญแจต่าง ๆ

เมื่อถึงเวลาการต่อสู้ โร็กเน้นไปที่ความคล่องแคล่วมากกว่าการใช้กำลังเข้าโจมตี โร็กมักจะเลือกการโจมตีที่แม่นยำ พุ่งเป้าไปที่การโจมตีที่ทำให้ศัตรูได้รับความเสียหายสูงสุดมากกว่าการทำให้ศัตรูล้มด้วยการกระหน่ำโจมตี โร็กแทบจะเรียกได้ว่ามีไหวพริบเหนือธรรมชาติในการหลบหลีกอันตราย และมีบางคนเรียนรู้เวทย์มนต์เพื่อเสริมความสามารถให้หลากหลายยิ่งขึ้น

### ชีวิตในเงามืด (A Shady Living)

ในทุกเมืองและที่ชุมชนจะมีโร็กอาศัยอยู่ ส่วนใหญ่พวกเขาจะใช้ชีวิตอยู่ในสถานะที่แย่ที่สุด หากินด้วยการเป็นขอทาน นักฆ่า กรีดกระเป๋าและเป็นนักต้มตุ๋น บ่อยครั้งที่นักเลงเหล่านี้รวมตัวกันเป็นกลุ่มโจรหรือเป็นครอบครัวอาชญากร มีโร็กส่วนหนึ่งที่ทำงานอิสระแต่บางครั้งพวกเขาก็ฝึกลูกศิษย์มาไว้ช่วยงานในการหลอกลวงและย่องเบา โร็กจำนวนน้อยหาเลี้ยงชีพสุจริตด้วยการเป็นช่างกุญแจ นักสืบ หรือนักกำจัดปัญหา ซึ่งล้วนแต่เป็นงานอันตรายในโลกที่มีหนูยักษ์และมนุษย์หนูเพ่นพ่านในท่อระบายน้ำ

เมื่อเป็นนักผจญภัย โร็กอยู่ระหว่างสองด้านของกฏหมาย บ้างเป็นอาชญากรตัวกลั่นที่ตัดสินใจออกไล่ตามความร่ำรวยด้วยการล่าสมบัติ ขณะที่คนอื่นมาเป็นนักผจญภัยเพื่อหนีจากเงื้อมือของกฏหมาย บางคนถึงกับเรียนรู้และฝึกฝนทักษะเพื่อการลอบเข้าดันเจี้ยนโบราณและสุสานเพื่อค้นหาสมบัติโดยเฉพาะ

### การสร้างโร็ก (Creating a Rogue)

เมื่อคุณสร้างตัวละครโร็ก ให้พิจารณาถึงความสัมพันธ์ของตัวละครกับกฏหมาย คุณมีประวัติก่ออาชญากรรมเมื่ออดีตหรือในปัจจุบันหรือไม่ คุณกำลังหลบหนีการจับกุมหรือจากหัวหน้ากลุ่มโจรหรือเปล่า หรือคุณออกจากกลุ่มมาเพื่อแสวงหาการเสี่ยงภัยเพื่อรางวัลก้อนโตมั๊ย ความโลภหรือไม่ที่เป็นตัวผลักดันให้คุณออกผจญภัย หรือมีความต้องการหรืออุดมคติอื่น

อะไรเป็นสิ่งที่ทำให้คุณตัดสินใจออกจากชีวิตก่อนหน้านี้ เพราะงานล้มเหลวครั้งก่อนจึงทำให้คุณคิดทบทวนอาชีพของคุณใหม่ หรืออาจเป็นเพราะงานสำเร็จอย่างงดงาม เงินทองมากมายที่ได้รับทำให้คุณตัดสินใจออกจากชีวิตเดิม ๆ หรือความอยากผจญภัยมันเรียกร้องให้คุณออกเผชิญโลก อาจเป็นเพราะคุณถูกตัดออกจากครอบครัวหรืออาจารย์ผู้ฝึกสอน และคุณต้องการหาที่พึ่งที่ยึดเหนี่ยวใหม่ หรืออาจเป็นเพราะคุณเจอกับเพื่อนใหม่ คนที่คุณร่วมผจญภัยด้วยเป็นคนที่ให้ความเป็นไปได้ใหม่ ๆ ในการใช้ชีวิตและคุณสามารถใช้ความสามารถช่วยเหลือทีมได้

#### สร้างอย่างเร็ว (Quick Build)

คุณสามารถสร้างโร็กอย่างรวดเร็วด้วยการทำตามคำแนะนำดังนี้ อย่างแรก ความคล่องแคล่ว (Dexterity) ควรเป็นความสามารถสูงสุดของคุณ ให้ความฉลาด (Intelligence) เป็นความสามารถที่รองลงมาถ้าคุณต้องการให้ทักษะการสืบสวน (Investigation) มีประสิทธิภาพหรือวงแผนจะมุ่งไปสายนักมายาเวทย์ (Arcane Trickster) หากคุณวางแผนจะเน้นหนักไปในการล่อลวงและความสามารถการมีปฏิสัมพันธ์ทางสังคม ให้เลือกเสน่ห์ (Charisma) เป็นทักษะอันดับสอง และเลือกภูมิหลังเป็นนักต้มตุ๋น (charlatan background)

| เลเวล | โบนัสความเชี่ยวชาญ | ลอบโจมตี (Sneak Attack) | ความสามารถ                                                                                                                        |
| ----- | ------------------ | ----------------------- | --------------------------------------------------------------------------------------------------------------------------------- |
| 1st   | +2                 | 1d6                     | [ความเชี่ยวชาญ (Expertise)](#RogueExpertise), [การลอบโจมตี (Sneak Attack)](#SneakAttack), [ภาษาโจร (Thieves’ Cant)](#ThievesCant) |
| 2nd   | +2                 | 1d6                     | [แอ็คชันว่องไว (Cunning Action)](#CunningAction)                                                                                  |
| 3rd   | +2                 | 2d6                     | [แม่แบบโร็ก (Roguish Archetype)](#RoguishArchetype)                                                                               |
| 4th   | +2                 | 2d6                     | [คะแนนความสามารถเพิ่ม (Ability Score Improvement)](#RogueAbilityScoreImprovement)                                                 |
| 5th   | +3                 | 3d6                     | [การหลบหลีกเหนือธรรมชาติ (Uncanny Dodge)](#UncannyDodge)                                                                          |
| 6th   | +3                 | 3d6                     | [ความเชี่ยวชาญ (Expertise)](#RogueExpertise)                                                                                      |
| 7th   | +3                 | 4d6                     | [การหลีกหนี (Evasion)](#Evasion)                                                                                                  |
| 8th   | +3                 | 4d6                     | [คะแนนความสามารถเพิ่ม (Ability Score Improvement)](#RogueAbilityScoreImprovement)                                                 |
| 9th   | +4                 | 5d6                     | [แม่แบบโร็ก (Roguish Archetypes)](#RoguishArchetypes)                                                                                   |
| 10th  | +4                 | 5d6                     | [คะแนนความสามารถเพิ่ม (Ability Score Improvement)](#RogueAbilityScoreImprovement)                                                 |
| 11th  | +4                 | 6d6                     | [ทักษะที่พึ่งพาได้ (Reliable Talent)](#ReliableTalent)                                                                                                |
| 12th  | +4                 | 6d6                     | [คะแนนความสามารถเพิ่ม (Ability Score Improvement)](#RogueAbilityScoreImprovement)                                                 |
| 13th  | +5                 | 7d6                     | [แม่แบบโร็ก (Roguish Archetypes)](#RoguishArchetypes)                                                                             |
| 14th  | +5                 | 7d6                     | [ประสาทสัมผัสแบบตาบอด (Blindsense)](#Blindsense)                                                                                  |
| 15th  | +5                 | 8d6                     | [จิตลื่นไหล (Slippery Mind)](#SlipperyMind)                                                                                       |
| 16th  | +5                 | 8d6                     | [คะแนนความสามารถเพิ่ม (Ability Score Improvement)](#RogueAbilityScoreImprovement)                                                 |
| 17th  | +6                 | 9d6                     | [แม่แบบโร็ก (Roguish Archetypes)](#RoguishArchetypes)                                                                             |
| 18th  | +6                 | 9d6                     | [หลบหลีกว่องไว (Elusive)](#Elusive)                                                                                               |
| 19th  | +6                 | 10d6                    | [คะแนนความสามารถเพิ่ม (Ability Score Improvement)](#RogueAbilityScoreImprovement)                                                 |
| 20th  | +6                 | 10d6                    | [โชคเข้าข้าง (Stroke of Luck)](#StrokeofLuck)                                                                                     |

## ความสามารถของคลาส

เมื่อเป็นโร็ก คุณจะได้รับความสามารถของคลาสดังนี้

#### ฮิตพอยต์

**ฮิตไดซ์**: 1d8 ต่อเลเวลโร็ก

**ฮิตพอยต์เมื่อเลเวล 1**: 8 + ค่าโมดิไฟเออร์ความอดทน (Constitution)

**ฮิตพอยต์เมื่อเลเวลสูงขึ้น**: 1d8 (or 5) + ค่าโมดิไฟเออร์ความอดทน (Constitution) ต่อเลเวลโร็กมากกว่าเลเวล 1

#### ความเชี่ยวชาญ

**เกราะ**: เกราะเบา

**อาวุธ**: อาวุธพื้นฐาน, หน้าไม้มือ, ดาบยาว, เรเปีย, ดาบสั้น

**เครื่องมือ**: อุปกรณ์โจร

**การทอยป้องกัน**: ความคล่องแคล่ว (Dexterity), ความฉลาด (Intelligence)

**ทักษะ**: เลือก 4 ทักษะจาก [Acrobatics], [Athletics], [Deception], [Insight], [Intimidation], [Investigation], [Perception], [Performance], [Persuasion], [Sleight of Hand], และ [Stealth]

#### อุปกรณ์

คุณจะเริ่มด้วยอุปกรณ์ดังต่อไปนี้ เพิ่มเติมจากอุปกรณ์ที่ได้รับจากภูมิหลัง:

- (a) เรเปีย 1 เล่ม หรือ (b) ดาบสั้น 1 เล่ม
- (a) ธนูสั้นและลูกศร 20 ลูก หรือ (b) ดาบสั้น 1 เล่ม
- (a) ชุดอุปกรณ์ขอทาน, (b) ชุดอุปกรณ์ตะลุยดันเจี้ยน, หรือ (c) ชุดอุปกรณ์นักสำรวจ
- เกราะหนัง, กริช 2 เล่ม, และชุดอุปกรณ์โจร

### ความเชี่ยวชาญ (Expertise) {#RogueExpertise}

ที่เลเวล 1 เลือกทักษะที่คุณเชี่ยวชาญ 2 ทักษะ หรือทักษะที่เชี่ยวชาญ 1 ทักษะกับความเชี่ยวชาญการใช้อุปกรณ์โจร ค่าโบนัสความเชี่ยวชาญของคุณจะเป็นสองเท่าสำหรับการทอยทดสอบทักษะที่ต้องใช้ทักษะที่คุณเลือก

ที่เลเวล 6 คุณจะสามารถเลือกทักษะที่เชี่ยวชาญได้อีก 2 อย่าง (ทั้งทักษะและการใช้อุปกรณ์โจร)

### การลอบโจมตี (Sneak Attack) {#SneakAttack}

เริ่มที่เลเวล 1 คุณจะรู้ถึงวิธีการลอบโจมตีและการใช้ประโยชน์จากความไขว้เขวของศัตรู หนึ่งครั้งในแต่ละเทิร์น คุณสามารถจะสร้างความเสียหายเพิ่มเติม 1d6 ให้กับสิ่งมีชีวิตหนึ่งตัวที่คุณโจมตีโดนถ้าคุณได้ทอยโจมตีแบบได้เปรียบ การโจมตีต้องใช้อาวุธฟินนีส (finesse) หรืออาวุธยิงระยะไกล

คุณจะไม่ต้องใช้การทอยโจมตีแบบได้เปรียบหากมีศัตรูของเป้าหมายอยู่ในระยะ 5 ฟุตของมัน ศัตรูนั้นไม่[หมดสมรรถภาพ (incapacitated)]() และคุณไม่ถูกบังคับให้ต้องทอยโจมตีแบบเสียเปรียบ

จำนวนความเสียหายพิเศษจะเพิ่มขึ้นเมื่อคุณเลเวลมากขึ้นในคลาสนี้ ดังที่แสดงในคอลัมภ์ การลอบโจมตี (Sneak Attack) ในตาราง

### ภาษาโจร (Thieves’ Cant) {#ThievesCant}

ระหว่างที่ฝึกฝนการเป็นโร็ก คุณได้เรียนรู้ภาษาโจร (thieves' cant) เป็นวิชาลัยในการการผสมภาษา ศัพทย์เฉพาะ และสัญลักษณ์ที่ทำให้คุณสามารถซ่อนข้อความในบทสนทนาที่ดูเหมือนเป็นปกติ มีเพียงสิ่งมีชีวิตที่รู้ภาษาโจรเท่านั้นที่จะเข้าใจข้อความของคุณได้ มันต้องใช้เวลานานเป็น 4 เท่าในการส่งข้อความเดียวกันโดยการพูดแบบปกติ

นอกจากนั้น คุณจะเข้าใจชุดสัญลักษณ์และเครื่องหมายลับที่ใช้ในการส่งข้อความสั้น ข้อความง่าย ๆ เช่นพื้นที่นี้อันตรายหรือไม่หรือเป็นพื้นที่ของกลุ่มโจร, มีสมบัติอยู่แถวนี้ หรือผู้คนในพื้นที่นี้เป็นเป้าได้ง่ายหรือให้ที่ซ่อนที่ปลอดภัยกับโจรที่กำลังหนีหรือไม่

### แอ็คชันว่องไว (Cunning Action) {#CunningAction}

เริ่มที่เลเวล 2 การคิดอ่านได้รวดเร็วและความคล่องแคล่วของคุณทำให้คุณเคลื่อนที่และลงมือทำสิ่งต่าง ๆ ได้อย่างรวดเร็ว คุณสามารถใช้โบนัสแอ็คชันในแต่ละเทิร์นในการต่อสู้ของคุณ โดยแอ็คชันที่ทำได้จะมี การพุ่งตัว (Dash), การผละหนี (Disengage) หรือการซ่อนตัว (Hide)

### แม่แบบโร็ก (Roguish Archetype) {#RogueArchetype}

ที่เลเวล 3 คุณจะเลือกแม่แบบโร็กที่จะใช้เป็นแนวทางในการพัฒนาความสามารถ แม่แบบหัวขโมย (Thief archetype) มีรายละเอียดในเอกสารนี้ ดูคู่มือผู้เล่น (Player's Handbook) สำหรับแม่แบบอื่น ๆ สิ่งที่คุณเลือกจะมอบความสามารถให้เมื่อคุณเลเวล 3 และอีกครั้งที่เลเวล 9, 13 และ 17

### คะแนนความสามารถเพิ่ม (Ability Score Improvement) {#RogueAbilityScoreImprovement}

เมื่อคุณถึงเลเวล 4 และอีกครั้งเมื่อเลเวล 8, 12, 16 และ 19 คุณสามารถเพิ่มคะแนนความสามารถหนึ่งอย่างตามที่คุณเลือกได้ 2 คะแนน หรือเพิ่ม 1 คะแนนให้กับสองทักษะก็ได้ โดยปกติแล้วคุณจะไม่สามารถเพิ่มคะแนนความสามารถได้มากกว่า 20 หากใช้คุณลักษณะนี้

### การหลบหลีกเหนือธรรมชาติ (Uncanny Dodge) {#UncannyDodge}

เริ่มที่เลเวล 5 เมื่อคุณถูกโจมตีจากศัตรูที่คุณมองเห็นได้ คุณสามารถใช้รีแอ็คชันในการลดความเสียหายลงครึ่งหนึ่ง

### การหลีกหนี (Evasion) {#Evasion}

เริ่มที่เลเวล 7 คุณสามารถหลบหลีกจากการโจมตีแบบพื้นที่ได้อย่างพริ้วไหว เช่นจากลมหายใจเพลิงของมังกรแดงหรือคาถา[พายุน้ำแข็ง (ice storm)](/basic-rules/ch11-spells#ice-storm) เมื่อคุณตกเป็นเป้าของการโจมตีแบบพื้นที่ที่ต้องให้ทอยป้องกันด้านความคล่องแคล่ว (Dexterity) เพื่อให้ได้รับความเสียหายครึ่งหนึ่ง หากทอยผ่านคุณจะไม่ต้องรับความเสียหายเลย และจะเสียครึ่งเดียวหากทอยไม่ผ่าน

### ทักษะที่พึ่งพาได้ (Reliable Talent) {#ReliableTalent}

ที่เลเวล 11 คุณจะขัดเกลาทักษะที่คุณเลือกจนเข้าขั้นสมบูรณ์แบบ เมื่อใดก็ตามที่คุณต้องทอยทดสอบความสามารถที่อนุญาตให้คุณเพิ่มค่าโบนัสความเชี่ยวชาญ คุณสามารถเปลี่ยนค่าการทอย d20 จาก 9 หรือน้อยกว่า เป็นค่า 10 ได้เลย

### ประสาทสัมผัสแบบตาบอด (Blindsense) {#Blindsense}

เริ่มที่เลเวล 14 ถ้าคุณยังสามารถได้ยินเสียงได้ คุณจะสามารถระบุตำแหน่งของสิ่งมีชีวิตที่ซ่อนตัวอยู่หรือล่องหนในระยะ 10 ฟุตจากตัวคุณได้

### จิตลื่นไหล (Slippery Mind) {#SlipperyMind}

ที่เลเวล 15 คุณจะมีจิตใจที่แข็งแกร่งอย่างสูง คุณจะได้โบนัสความเชี่ยวชาญในการทอยป้องกันด้านความรอบรู้ (Wisdom)

### หลบหลีกว่องไว (Elusive) {#Elusive}

เริ่มที่เลเวล 18 คุณจะหลบหลีกอันตรายได้อย่างว่องไวจนศัตรูแทบจะไม่สามารถโจมตีคุณได้เลย จะไม่มีการทอยโจมตีใดที่โจมตีคุณได้ทอยแบบได้เปรียบหากคุณไม่อยู่ในสภาวะ[ไร้ความสามารถ (incapacitated)](/basic-rules/appendice-a-condition#incapacitated)

### โชคเข้าข้าง (Stroke of Luck) {#StrokeofLuck}

ที่เลเวล 20 คุณจะมีโชคดีอย่างวิเศษในการทำสิ่งต่าง ๆ ถ้าการโจมตีภายในระยะของคุณพลาด คุณสามารถเปลี่ยนให้เป็นโจมตีโดนได้ นอกจากนั้นหากคุณทอยทดสอบไม่ผ่าน คุณสามารถเปลี่ยนผลการทอย d20 ให้เป็นค่า 20 ได้

เมื่อคุณใช้ความสามารถนี้ไปแล้ว จะไม่สามารถใช้ได้อีกจนกว่าจะจบการพักสั้นหรือพักยาว

## แม่แบบโร็ก (Roguish Archetypes) {#RoguishArchetypes}

เหล่าโร็กมีความสามารถหลายอย่างที่คล้ายกัน ทั้งความพยายามในการทำให้ทักษะสมบูรณ์แบบ ความแม่นยำและความสามารถในการต่อสู้ และการตอบสนองหลบหลีกที่รวดเร็ว แต่ต่างคนก็ต่างฝึกฝนพัฒนาทักษะไปตามทางของตัวเอง โดยยึดตามแม่แบบโร็ก ตัวเลือกแม่แบบของคุณจะสะท้อนให้เห็นถึงสิ่งที่คุณมุ่งเน้น ซึ่งไม่จำเป็นว่าจะเป็นตัวบ่งชี้ถึงอาชีพที่คุณเลือกแต่จะอธิบายถึงเทคนิคที่คุณเลือกใช้

### โจร (Thief)

คุณฝึกฝนทักษะของคุณไปในศิลปะของการขโมย เป็นขอทาน, โจรป่า, พวกกรีดกระเป๋า และอาชญากรอื่น ๆ ก็มักจะเจริญรอยตามแม่แบบนี้ แต่โร็กนั้นจะคิดว่าตนเองเป็นเป็นนักค้นหาสมบัติมืออาชีพ นักสำรวจ นักขุดสำรวจ และนักสืบ ในการพัฒนาความคล่องแคล่วและการลอบเร้น คุณเรียนทักษะที่จำเป็นในการขุดสำรวจซากโบราณสถาน การอ่านภาษาที่ไม่คุ้นเคยและการใช้ไอเท็มเวทย์มนต์ที่ปกติแล้วคุณจะไม่สามารถใช้ได้

#### มือไว (Fast Hands)

เริ่มที่เลเวล 3 คุณสามารถใช้โบนัสแอ็คชันที่ได้จากการใช้แอ็คชันว่องไว (Cunning Action) ในการทอยทดสอบความคล่องแคล่ว (ทักษะมือไว - Sleight of Hand) หรือใช้เครื่องมือโจรในการปลดกับดักหรือสะเดาะกุญแจ หรือใช้ในการใช้[แอ็คชันใช้งาน (Utilize)]()

#### กิจกรรมบนชั้นสอง (Second-Story Work)

เมื่อคุณเลือกแม่แบบนี้ที่เลเวล 3 คุณจะได้ความสามารถในการปีนป่ายได้รวดเร็วกว่าปกติ คุณจะไม่เสียค่าการเคลื่อนที่พิเศษในการปีนป่าย

นอกจากนี้ เมื่อคุณวิ่งกระโดด ระยะที่คุณสามารถกระโดดได้จะเพิ่มขึ้นเป็นจำนวนฟุตเท่ากับค่าโมดิไฟเออร์ความคล่องแคล่ว (Dexterity) ของคุณ

#### การลอบโจมตีขั้นสุดยอด (Supreme Sneak)

เริ่มที่เลเวล 9 คุณจะได้ทอยทดสอบความคล่องแคล่ว (Dexterity) ทักษะการลอบเร้น (Stealth) แบบได้เปรียบ ถ้าคุณเคลื่อนที่ไปไม่เกินครึ่งหนึ่งของความเร็วของคุณในเทิร์นเดียวกัน

#### การใช้เครื่องมือเวทย์ (Use Magic Device)

ที่เลเวล 13 คุณได้เรียนรู้เกี่ยวกับการทำงานของเวทย์มนต์มาพอสมควร ทำให้คุณสามารถใช้งานเครื่องมือเวทย์มนต์แบบด้นสดแม้ว่าโดยปกติคุณจะไม่สามารถใช้มันได้ คุณจะไม่ต้องสนใจความต้องการของไอเท็มเวทมนต์ทั้งด้านคลาส เผ่าพันธุ์และเลเวลในการใช้มัน

#### การตอบสนองของโจร (Thief’s Reflexes)

เมื่อคุณถึงเลเวล 17 คุณจะกลายมาเป็นผู้ชำนาญการในการซุ่มโจมตีและการหลบหนีจากอันตรายอย่างรวดเร็ว คุณสามารถใช้เทิร์นได้ 2 ครั้งภายในรอบแรกของการต่อสู้ คุณจะใช้เทิร์นแรกตามค่าลำดับในการต่อสู้ (initiative) ปกติ และเทิร์นที่สองจะเป็นค่าลำดับการต่อสู้ - 10 คุณจะไม่สามารถใช้ความสามารถนี้ได้หากคุณติดสถานะตกใจ (surprised)
