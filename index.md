---
layout: page
title: Dungeons & Dragons ข้อมูลภาษาไทย
description: สำรวจเกมดันเจี้ยนและมังกร (Dungeons & Dragons) เกมสวมบทบาทสุดมันส์ เรียนรู้กฏพื้นฐาน ชุดเริ่มต้น หนังสือกฏหลัก และเนื้อเรื่องการผจญภัยสำหรับผู้เล่นใหม่และผู้เล่นเก๋า
---

# ดันเจี้ยนและมังกร (Dungeons & Dragons)

เกมดันเจี้ยนและมังกร (Dungeons & Dragons) เป็นเกมสวมบทบาท ให้คุณกับเพื่อนได้เป็นนักผจญภัยหลากหลายเผ่าพันธุ์และอาชีพ บุกตะลุยสุสานโบราณ ปกป้องเมือง ช่วยเหลือชาวบ้านที่เดือดร้อน ใช้ทักษะความสามารถที่คุณมีฝ่าฟันอุปสรรคต่าง ๆ และใช้ชีวิตในโลกแห่ง D&D

ขอให้สนุกกับการเล่นเกม

## กฏและข้อมูลอื่น ๆ (Sources)

[**กฏพื้นฐาน (Basic Rules)**](./basic-rules)

ถ้าแค่อยากลองศึกษา ยังไม่อยากซื้ออะไรตอนนี้ สามารถอ่านกฏพื้นฐาน (Basic Rules) ได้ เนื้อหาส่วนใหญ่เหมือนกับคู่มือผู้เล่น (Player Handbook) เพียงแต่ตัดเนื้อหาบางส่วนออกไป คุณสามารถอ่านเวอร์ชันอย่างเป็นทางการ (official) ได้ฟรีที่เว็บ https://www.dndbeyond.com/sources/basic-rules หรืออย่างไม่เป็นทางการก็ตามลิงค์ข้างบน

## เนื้อเรื่องการผจญภัย (Adventures)

ในการเล่นเกม ดันเจี้ยนมาสเตอร์ (Dungeon Master) หรือ DM จะเป็นคนเล่าเรื่องและให้ผู้เล่น (Player) ตัดสินใจไปตามสถานการณ์ เรื่องที่ DM เล่านี้เราเรียกว่า การผจญภัย (Adventure) เนื้อเรื่องสั้น ๆ เราจะเรียกว่า วันช็อต (one-shot) อาจจะเป็นภาระกิจเดียว ใช้เวลา 3-4 ชม. ก็เล่นจบ ส่วนเนื้อเรื่องยาวจะเรียกว่าแคมเปญ (Campaign) มีหลายภาระกิจและต้องเล่นหลายเซสชัน (เซสชัน (Session) คือชื่อเรียกช่วงเวลาที่เล่นเกมแต่ละครั้ง) ตัวละครจะมีการเลื่อนระดับ (level) โตขึ้นแข็งแกร่งขึ้น แคมเปญอาจจะมีตั้งแต่ 4-5 เซสชันไปจนถึงหลายสิบเซสชัน บางกลุ่มเล่นกันยาวนานเป็นสิบปี สนุกจนน่าอิจฉา

### แคมเปญ (Campaign)

รายการด้านล่างนี้เป็นแคมเปญที่คาดว่าจะแปลให้เสร็จ

[**เหมืองที่สาบสูญแห่งแฟนเดลเวอร์ (Lost Mine of Phandelver)**](./lost-mine-of-phandelver/)  
เป็น starter set กล่องแรกของ D&D เวอร์ชัน 5 (5e) เป็นเรื่องราวของเหมืองเวทย์มนต์ที่สาบสูญแห่งภาคีแฟนเดลเวอร์ ที่จู่ ๆ ก็มีข่าวว่าถูกค้นพบที่บริเวณเมืองแฟนเดลิน

[**มังกรแห่งยอดเขาไอส์สไปร์ (Dragon of Icespire Peak)**](./dragon-of-icespire-peak/)  
เป็นเนื้อเรื่องการผจญภัยของ Essentials Kit มังกรขายไครโอเวนยึดครองยอดเขาไอส์สไปร์ เทียกเขาสูงหนาวเย็นทางตะวันออกของเมืองแฟนเดลิน การมาของมันทำให้เกิดความโกลาหลไปทั่ว คุณต้องขับไล่ (หรือกำจัด) เจ้ามังกรร้ายให้ออกไปจากพื้นที่

[**มังกรแห่งหมู่เกาะพายุคลั่ง (Dragon of Stormwreck Isle)**](./dragons-of-stormwreck-isle/)  
เป็นเนื้อเรื่องผจญภัยของ Starter Set ชุดใหม่ เกาะสตอร์มเรว์ก อยู่ทางตะวันตกของคาบสมุทรซอร์ด ตำนานกล่าวว่าเป็นสมรภูมิของมังกรสองเผ่า ห้ำหั่นกันจนทำให้บริเวณเกาะมีเวทย์มนต์ตกค้างจากมังกรที่จบชีวิตที่นี่ การผจญภัยของเหล่านักผจญภัยที่มีจุดมุ่งหมายต่างกัน แต่ก็มีจุดหมายเดียวกันคือที่เกาะแห่งนี้จึงเริ่มขึ้น

### เรื่องสั้น (One-shot)

[**หลุมมรณะแห่งโมลอค (Dead Pit of Moloch)**](./one-shot/dead-pit-of-moloch)  
พวกคุณนักผจญภัยรับงานตามหาคนหาย แต่จู่ ๆ คุณก็ตื่นขึ้นมาพบว่าตัวเองอยู่ในหลุมลึก

[**ภยันตรายในหมู่บ้านไพน์บรูค (Peril in Pinebrook)**](./one-shot/peril-in-pinebrook)  
วันปกติวันหนึ่งในหมู่บ้านไพน์บรูก คุณและกลุ่มยามอาสาออกลาดตระเวณระวังภัยเป็นปกติ จนกระทั่งพวกคุณได้พบกับสิ่งไม่ปกติที่ชายป่า

---

มอนสเตอร์บางส่วนนำมาจาก https://github.com/vitusventure/5thSRD
พบข้อผิดพลาดแจ้งได้ที่ https://github.com/panuwizzle/dnd-basic-rule-th/issues
